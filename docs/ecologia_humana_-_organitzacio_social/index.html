<!DOCTYPE html>
<html lang="en" itemscope itemtype="http://schema.org/WebPage">
  <head>
    

  <meta charset="utf-8" />
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0, maximum-scale=1.0">

 


      <title>Ecologia Humana, Organització Social - </title>

  <meta name="description" content="Ecologia Humana, Organització Social Antoni Ricard i Vinyals
Pròleg: Oriol Albó Escola Horace Finaly
Economia i Societat
Publicacions de l&rsquo;Escola Finaly
Pl. Catalunya, 9, 4t Tel. 412 48 05 Barcelona 08002
Pge. Madoz, 6, 1r 5a Tel. 412 07 27 Barcelona 08002
Cos de redacció: Col⋅lecció Bullae 3
1a edició: Barcelona, 11 de Setembre del 1995.
© Antoni Ricard i Vinyals
© Propietat d&rsquo;aquesta edició: Publicacions de l&rsquo;Escola Horace Finaly">
  <meta name="author" content="Miquel Chicano i Colodrero"/><script type="application/ld+json">
{
    "@context": "http://schema.org",
    "@type": "WebSite",
    "name": "Escola Horace Finaly",
    
    "url": "https:\/\/miquelinux.github.io\/ca"
}
</script><script type="application/ld+json">
{
  "@context": "http://schema.org",
  "@type": "Organization",
  "name": "",
  "url": "https:\/\/miquelinux.github.io\/ca"
  
  
  
  
}
</script>
<script type="application/ld+json">
{
  "@context": "http://schema.org",
  "@type": "BreadcrumbList",
  "itemListElement": [{
        "@type": "ListItem",
        "position": 1,
        "item": {
          "@id": "https:\/\/miquelinux.github.io\/ca",
          "name": "home"
        }
    },{
        "@type": "ListItem",
        "position": 3,
        "item": {
          "@id": "https:\/\/miquelinux.github.io\/ca\/docs\/ecologia_humana_-_organitzacio_social\/",
          "name": "Ecologia humana, organització social"
        }
    }]
}
</script><script type="application/ld+json">
{
  "@context": "http://schema.org",
  "@type": "Article",
  "author": {
    "name" : "Antoni Ricard i Vinyals"
  },
  "headline": "Ecologia Humana, Organització Social",
  "description" : "Ecologia Humana, Organització Social Antoni Ricard i Vinyals\nPròleg: Oriol Albó Escola Horace Finaly\nEconomia i Societat\nPublicacions de l\u0026rsquo;Escola Finaly\nPl. Catalunya, 9, 4t Tel. 412 48 05 Barcelona 08002\nPge. Madoz, 6, 1r 5a Tel. 412 07 27 Barcelona 08002\nCos de redacció: Col⋅lecció Bullae 3\n1a edició: Barcelona, 11 de Setembre del 1995.\n© Antoni Ricard i Vinyals\n© Propietat d\u0026rsquo;aquesta edició: Publicacions de l\u0026rsquo;Escola Horace Finaly",
  "inLanguage" : "en",
  "wordCount":  42605 ,
  "datePublished" : "0001-01-01T00:00:00",
  "dateModified" : "0001-01-01T00:00:00",
  "image" : "https:\/\/miquelinux.github.io\/ca\/img\/avatar-icon.jpg",
  "keywords" : [ "" ],
  "mainEntityOfPage" : "https:\/\/miquelinux.github.io\/ca\/docs\/ecologia_humana_-_organitzacio_social\/",
  "publisher" : {
    "@type": "Organization",
    "name" : "https:\/\/miquelinux.github.io\/ca",
    "logo" : {
        "@type" : "ImageObject",
        "url" : "https:\/\/miquelinux.github.io\/ca\/img\/avatar-icon.jpg",
        "height" :  60 ,
        "width" :  60
    }
  }
}
</script>

<meta property="og:title" content="Ecologia Humana, Organització Social" />
<meta property="og:description" content="Ecologia Humana, Organització Social Antoni Ricard i Vinyals
Pròleg: Oriol Albó Escola Horace Finaly
Economia i Societat
Publicacions de l&rsquo;Escola Finaly
Pl. Catalunya, 9, 4t Tel. 412 48 05 Barcelona 08002
Pge. Madoz, 6, 1r 5a Tel. 412 07 27 Barcelona 08002
Cos de redacció: Col⋅lecció Bullae 3
1a edició: Barcelona, 11 de Setembre del 1995.
© Antoni Ricard i Vinyals
© Propietat d&rsquo;aquesta edició: Publicacions de l&rsquo;Escola Horace Finaly">
<meta property="og:image" content="https://miquelinux.github.io/ca/img/avatar-icon.jpg" />
<meta property="og:url" content="https://miquelinux.github.io/ca/docs/ecologia_humana_-_organitzacio_social/" />
<meta property="og:type" content="website" />
<meta property="og:site_name" content="Escola Horace Finaly" />

  <meta name="twitter:title" content="Ecologia Humana, Organització Social" />
  <meta name="twitter:description" content="Ecologia Humana, Organització Social Antoni Ricard i Vinyals
Pròleg: Oriol Albó Escola Horace Finaly
Economia i Societat
Publicacions de l&rsquo;Escola Finaly
Pl. Catalunya, 9, 4t Tel. 412 48 05 …">
  <meta name="twitter:image" content="https://miquelinux.github.io/ca/img/avatar-icon.jpg" />
  <meta name="twitter:card" content="summary_large_image" />
  <meta name="twitter:site" content="@username" />
  <meta name="twitter:creator" content="@username" />
  <link href='https://miquelinux.github.io/ca/img/favicon.ico' rel='icon' type='image/x-icon'/>
  <meta name="generator" content="Hugo 0.122.0">
  <link rel="alternate" href="https://miquelinux.github.io/ca/index.xml" type="application/rss+xml" title="Escola Horace Finaly"><link rel="stylesheet" href="https://cdn.jsdelivr.net/npm/katex@0.16.7/dist/katex.min.css" integrity="sha384-3UiQGuEI4TTMaFmGIZumfRPtfKQ3trwQE2JgosJxCnGmQpL/lJdjpcHkaaFwHlcI" crossorigin="anonymous">
  <link rel="stylesheet" href="https://use.fontawesome.com/releases/v5.5.0/css/all.css" integrity="sha384-B4dIYHKNBt8Bc12p+WXckhzcICo0wtJAoU8YZTY5qE0Id1GSseTk6S+L3BlXeVIU" crossorigin="anonymous">
  <link rel="stylesheet" href="https://cdn.jsdelivr.net/npm/bootstrap@3.4.1/dist/css/bootstrap.min.css" integrity="sha384-HSMxcRTRxnN+Bdg0JdbxYKrThecOKuH5zCYotlSAcp1+c8xmyTe9GYg1l9a69psu" crossorigin="anonymous"><link rel="stylesheet" href="https://miquelinux.github.io/ca/css/main.css" /><link rel="stylesheet" href="https://fonts.googleapis.com/css?family=Lora:400,700,400italic,700italic" />
  <link rel="stylesheet" href="https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800" />
  <link rel="stylesheet" href="https://miquelinux.github.io/ca/css/highlight.min.css" /><link rel="stylesheet" href="https://miquelinux.github.io/ca/css/codeblock.css" /><link rel="stylesheet" href="https://cdnjs.cloudflare.com/ajax/libs/photoswipe/4.1.2/photoswipe.min.css" integrity="sha384-h/L2W9KefUClHWaty3SLE5F/qvc4djlyR4qY3NUV5HGQBBW7stbcfff1+I/vmsHh" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/photoswipe/4.1.2/default-skin/default-skin.min.css" integrity="sha384-iD0dNku6PYSIQLyfTOpB06F2KCZJAKLOThS5HRe8b3ibhdEQ6eKsFf/EeFxdOt5R" crossorigin="anonymous">


  </head>
  <body>
    <nav class="navbar navbar-default navbar-fixed-top navbar-custom">
  <div class="container-fluid">
    <div class="navbar-header">
      <button type="button" class="navbar-toggle" data-toggle="collapse" data-target="#main-navbar">
        <span class="sr-only">Toggle navigation</span>
        <span class="icon-bar"></span>
        <span class="icon-bar"></span>
        <span class="icon-bar"></span>
      </button>
      <a class="navbar-brand" href="https://miquelinux.github.io/ca">Escola Horace Finaly</a>
    </div>

    <div class="collapse navbar-collapse" id="main-navbar">
      <ul class="nav navbar-nav navbar-right">
        
          
            <li>
              <a title="Portada" href="/ca/portada">Portada</a>
            </li>
          
        
          
            <li>
              <a title="Docs" href="/ca/docs">Docs</a>
            </li>
          
        
          
            <li>
              <a title="Tags" href="/ca/tags">Tags</a>
            </li>
          
        
          
            <li class="navlinks-container">
              <a class="navlinks-parent">Archive.org</a>
              <div class="navlinks-children">
                
                  <a href="https://web.archive.org/web/20211204064438/http://ca.finaly.org/index.php/Portada">Català</a>
                
                  <a href="https://web.archive.org/web/20211129151511/http://de.finaly.org/index.php/Hauptseite">Deutsch</a>
                
                  <a href="https://web.archive.org/web/20220121212914/http://en.finaly.org/index.php/Main_Page">English</a>
                
                  <a href="https://web.archive.org/web/20211204072849/http://es.finaly.org/index.php/Portada">Español</a>
                
                  <a href="https://web.archive.org/web/20211201190339/http://eo.finaly.org/index.php/%C4%88efpa%C4%9Do">Esperanto</a>
                
                  <a href="https://web.archive.org/web/20211129144334/http://fr.finaly.org/index.php/Accueil">Français</a>
                
                  <a href="https://web.archive.org/web/20211119042127/http://it.finaly.org/index.php/Pagina_principale">Italiano</a>
                
                  <a href="https://web.archive.org/web/20211130091239/http://ro.finaly.org/index.php/Pagina_principal%C4%83">Română</a>
                
              </div>
            </li>
          
        
          
            <li class="navlinks-container">
              <a class="navlinks-parent">Samples</a>
              <div class="navlinks-children">
                
                  <a href="/ca/post/bigimg-sample">Big Image Sample</a>
                
                  <a href="/ca/post/math-sample">Math Sample</a>
                
                  <a href="/ca/post/code-sample">Code Sample</a>
                
              </div>
            </li>
          
        

        

        
      </ul>
    </div>

    
      <div class="avatar-container">
        <div class="avatar-img-border">
          <a title="Escola Horace Finaly" href="https://miquelinux.github.io/ca">
            <img class="avatar-img" src="https://miquelinux.github.io/ca/img/avatar-icon.jpg" alt="Escola Horace Finaly" />
          </a>
        </div>
      </div>
    

  </div>
</nav>




    


<div class="pswp" tabindex="-1" role="dialog" aria-hidden="true">

<div class="pswp__bg"></div>

<div class="pswp__scroll-wrap">
    
    <div class="pswp__container">
      <div class="pswp__item"></div>
      <div class="pswp__item"></div>
      <div class="pswp__item"></div>
    </div>
    
    <div class="pswp__ui pswp__ui--hidden">
    <div class="pswp__top-bar">
      
      <div class="pswp__counter"></div>
      <button class="pswp__button pswp__button--close" title="Close (Esc)"></button>
      <button class="pswp__button pswp__button--share" title="Share"></button>
      <button class="pswp__button pswp__button--fs" title="Toggle fullscreen"></button>
      <button class="pswp__button pswp__button--zoom" title="Zoom in/out"></button>
      
      
      <div class="pswp__preloader">
        <div class="pswp__preloader__icn">
          <div class="pswp__preloader__cut">
            <div class="pswp__preloader__donut"></div>
          </div>
        </div>
      </div>
    </div>
    <div class="pswp__share-modal pswp__share-modal--hidden pswp__single-tap">
      <div class="pswp__share-tooltip"></div>
    </div>
    <button class="pswp__button pswp__button--arrow--left" title="Previous (arrow left)">
    </button>
    <button class="pswp__button pswp__button--arrow--right" title="Next (arrow right)">
    </button>
    <div class="pswp__caption">
      <div class="pswp__caption__center"></div>
    </div>
    </div>
    </div>
</div>


  
  
  






  

  <header class="header-section ">
    
    
    <div class="intro-header no-img">
      <div class="container">
        <div class="row">
          <div class="col-lg-8 col-lg-offset-2 col-md-10 col-md-offset-1">
            <div class="docs-heading">
              
                <h1>Ecologia Humana, Organització Social</h1>
              
              
                <hr class="small">
              
              
              
            </div>
          </div>
        </div>
      </div>
    </div>
  
  </header>


    
<div class="container" role="main">
  <div class="row">
    <div class="col-lg-8 col-lg-offset-2 col-md-10 col-md-offset-1">
      <article role="main" class="blog-post">
        <!-- raw HTML omitted -->
<!-- raw HTML omitted -->
<!-- raw HTML omitted -->
<h2 id="ecologia-humana-organització-social">Ecologia Humana, Organització Social</h2>
<!-- raw HTML omitted -->
<br />

<p><!-- raw HTML omitted -->Antoni Ricard i Vinyals<!-- raw HTML omitted --></p>
<br />

<h3 id="pròleg-oriol-albó"><strong>Pròleg: Oriol Albó</strong></h3>
<br />

<p><strong>Escola Horace Finaly</strong></p>
<p>Economia i Societat</p>
<br />

<p><strong>Publicacions de l&rsquo;Escola Finaly</strong></p>
<p><strong>Pl. Catalunya, 9, 4t Tel. 412 48 05 Barcelona 08002</strong></p>
<p><strong>Pge. Madoz, 6, 1r 5a Tel. 412 07 27 Barcelona 08002</strong></p>
<p><br />

<br />
</p>
<h3 id="cos-de-redacció"><strong>Cos de redacció:</strong></h3>
<!-- raw HTML omitted -->
<p><strong>Col⋅lecció <em>Bullae</em> 3</strong></p>
<p>1a edició: <em>Barcelona, 11 de Setembre del 1995</em>.</p>
<p>© <strong>Antoni Ricard i Vinyals</strong></p>
<p>© Propietat d&rsquo;aquesta edició: Publicacions de l&rsquo;<strong>Escola Horace Finaly</strong></p>
<p>Pl. Catalunya, 9, 4t, 08002 Barcelona i</p>
<p>Ptge. Madoz, 6, 1r 5a, 08002 Barcelona</p>
<p>Secretaria Tel. 909 30 95 20</p>
<p>Tel. i Fax (93) 301 59 95 BBS (93) 318 79 40</p>
<p><a href="http://www.finaly.org/"><strong>http://www.finaly.org</strong></a> - E-correu: <a href="mailto:escola.finaly@gmail.com">escola.finaly@gmail.com</a></p>
<p>Disseny: <strong>Miquel Chicano</strong></p>
<p>ISBN:84-404-3421-9</p>
<p>Dipòsit legal:B-15340-1995</p>
<p>Imprimeix: Escola Finaly</p>
<p>SHARP - SF - 2027</p>
<p>Prohibida la reproducció total o parcial per qualsevol mitjà, sense
l&rsquo;autorització escrita de l&rsquo;editor.</p>
<h3 id="les-bullae"><strong>Les <em>bullae</em></strong></h3>
<!-- raw HTML omitted -->
<!-- raw HTML omitted -->
<p>Les <em>bullae</em> eren en els mil·lennis V-IV aC el que avui dia en diem «factura-xec» (albarà conformat, factura acceptada i xec tirat pel client); eren unes bosses d&rsquo;argila, més o menys esfèriques, plenes de diferents figuretes de fang com a moneda representativa, i segellades en l&rsquo;exterior com a símbol de les transaccions comercials, en el context d&rsquo;un complex sistema de comptabilitat, i que podem considerar com l&rsquo;antecedent de les famoses tauletes cuneïformes, i per tant de l&rsquo;escriptura. Segons totes les enciclopèdies, el Temple vermell d&rsquo;Uruk, el banc sumeri més antic per ara que coneixem arqueològicament, té arxius bancaris complets durant 200 anys (3400 a 3200 aC).</p>
<p><br />

<br />
</p>
<p>«Feliz el que, alejado de negocios,</p>
<p>como en remotos tiempos los mortales,</p>
<p>maternos campos con sus bueyes ara</p>
<p>y no rinde a la usura vasallaje»</p>
<p>Anònim</p>
<p><br />

<br />
</p>
<h2 id="antoni-ricard-i-vinyals">Antoni Ricard i Vinyals</h2>
<p><strong>Antoni Ricard</strong> estudià enginyeria industrial a Terrassa. Des de fa
més de 20 anys exerceix d&rsquo;empresari en diferents indústries tèxtils del
ram dels acabats.</p>
<p>La necessitat de preveure el futur el porta a interessar-se pels
fonaments de l&rsquo;economia i, per tant, per l&rsquo;organització social. Com a
resultat d&rsquo;aquest interès comença a escriure notes personals, que
configuren un model del qual hem presentat aquí un breu resum.</p>
<p><br />

<br />
</p>
<h2 id="índex">==Índex==</h2>
<p>???+ note &ldquo;Taula de continguts&rdquo;</p>
<pre><code>[TOC]
</code></pre>
<p><br />

<br />
</p>
<h2 id="pròleg"><strong>PRÒLEG</strong></h2>
<p>En Jofre, el dia de la revetlla de sant Joan de l&rsquo;any 2067 va trobar
«una groga còpia de paper continu d&rsquo;una impressora d&rsquo;agulles», que li va
donar el seu avi sobre uns apunts inèdits de feia uns vuitanta anys.</p>
<p>Nosaltres, ja des del 1996 -i gràcies a una espècie de «màquina del
temps» que s&rsquo;ha inventat l&rsquo;Escola Horace Finaly- tenim ben editat amb
impressora làser aquest mateix manuscrit d&rsquo;abans de dissoldre&rsquo;s els
«Estats Sobirans» i potser el que necessitem, al revès que en Jofre i
els seus amics, és arribar a entendre que el sistema econòmic i social
que ens toca viure i patir no és l&rsquo;únic possible, sino un de molt
concret que fa uns pocs milers d&rsquo;anys es va imposar en uns quants països
que, eufemísticament, en diem el «món occidental».</p>
<p>La llàstima és que normalment ens falta perspectiva i -amb la clàssica
manipulació de la informació que ens tenen acostumats els Governs i
poders fàctics- ens domina una sensació d&rsquo;impotència que ens anul⋅la
totes les capacitats de crítica i de lluita.</p>
<p>L&rsquo;Antoni Ricard és una excepció d&rsquo;aquesta regla. D&rsquo;entrada perquè és un
llibertari convençut que pensa que la clau de la societat alternativa és
el principi de la subsidiaritat. Si no ens manipulen des de dalt, els
homes som gent normaleta que volem viure feliços i no és massa complicat
-sobretot amb l&rsquo;enorme capacitat tecnològica d&rsquo;avui dia- de
muntar-nos-ho molt bé des del naixement fins que no tenim més remei que
morir.</p>
<p>Però potser l&rsquo;aspecte més inusual de l&rsquo;Antoni -professionalment un
enginyer industrial- és que també és un pedagog dels models llibertaris.
Aquest llibre n&rsquo;és un bon exemple. Es tracta de presentar un projecte
polític ecumènic amb un llenguatge planer que s&rsquo;imposi per la seva
contundència. I el mètode que ha escollit és el d&rsquo;intentar que sortim
dels nostres condicionaments històrics -massa sovint presentats com els
únics possibles- per proposar-nos una nova lectura des d&rsquo;una plausible
nova situació que, gràcies al llenguatge col⋅loquial, se&rsquo;ns presenta com
absolutament probable.</p>
<p>Per completar aquesta presentació, també voldria expressar el desig que
l&rsquo;Escola Horace Finaly edités, el més aviat possible, un altre estudi
d&rsquo;Antoni Ricard que treballa totes les hipòtesis d&rsquo;aquest llibre des
d&rsquo;una altra perspectiva molt suggerent. Són les «manifestacions de
Tamuré de Rangiroa», una dona lliure nadiua de la Polinèsia, que explica
-completant el treball emprés fa una colla d&rsquo;anys per Erich Scheurmann i
editat a Catalunya per l&rsquo;editorial Pastanaga- la sorpresa que inspira el
model occidental per aquells pobles que tenen la sort de no haver de
soportar els costums dels <em>papalagi</em>, els homes pàl⋅lids que es
cobreixen amb múltiples tapa-culs, que viuen en grans coves de pedra,
que utilitzen un paper feixuc anomenat diner i que, sobretot, són pobres
perquè tenen massa coses!</p>
<p>En el cas de l&rsquo;Antoni Ricard -un <em>papalagi</em> que ha tingut la sort de
viatjar sense pressa per la Polinèsia- tant les manifestacions de Tamuré
de Rangiroa com la troballa d&rsquo;en Jofre d&rsquo;aquí setanta-un anys són, en
definitiva, les excuses literàries per dir-nos i repetir-nos que,
deixant-nos de punyetes, el que cal és que treguem la creativitat més
profunda que tenim tots els homes per viure en una societat llibertària
on tots ens ho puguem passar el més bé possible!</p>
<p>Tant de bo!</p>
<p><strong>Oriol Albó</strong></p>
<p><br />

<br />
</p>
<h2 id="introducció"><strong>INTRODUCCIÓ</strong></h2>
<p>Dijous 23 de juny de 2.067.</p>
<p>Avui es compleixen cinquanta anys de la instauració del «benestar humà».</p>
<p>Va ser gràcies a la síntesi del «neptuni» que es van aconseguir els
primers acumuladors elèctrics de gran capacitat. La reversibilitat del
neptuni 1 i 2 dissolt en aigua va permetre la pila atòmica no
radioactiva. La seva capacitat d&rsquo;acumulació teòrica és de 63.600 Kwh.
per litre. Avui se n&rsquo;aconsegueixen de força barates que n&rsquo;acumulen més
de 60.000 i amb una tensió entre els pols de 52 volts amb desviacions de
menys d&rsquo;un volt.</p>
<p>Aquesta conquesta tecnològica és la que va marcar el pas de l&rsquo;edat
moderna a l&rsquo;actual. Anteriorment, l&rsquo;energia no estava unificada, calia
utilitzar combustibles fòssils, s&rsquo;utilitzaven pràcticament com a única
font de calor i pel transport.</p>
<p>En no tenir acumuladors instal⋅lats, l&rsquo;energia elèctrica es transportava
en el moment del consum, les línies de transport eren aèries i mal
aprofitades. Els rendiments energètics eren baixíssims, i és feia molt
difícil l&rsquo;aprofitament de les energies renovables.</p>
<p>Les productores d&rsquo;energia no tenien acumuladors, ni les entrades de
subministrament, ni els vehicles de transport. Tan sols les grans preses
hidràuliques constituïen acumuladors importants i encara no eren
reversibles.</p>
<p>Fins l&rsquo;any 2.017 no es van dissoldre els «Estats Sobirans», una herència
de l&rsquo;antiguitat. Cada home procurava aconseguir tant poder com li era
possible, prescindint de l&rsquo;efecte que l&rsquo;ús d&rsquo;aquest poder pogués tenir
en els altres.</p>
<p>Tot i aquest mal funcionament de la societat, l&rsquo;home, per tal d&rsquo;acumular
cada cop més poder, havia anat desenvolupant la tecnologia
fonamentalment per a la indústria de l&rsquo;armament.</p>
<p>Fins aleshores, havia prevalgut la llei del més fort: ¡Tan tens, tan
vals, deien!.</p>
<ul>
<li>
<p>Avi, ¿te&rsquo;n recordes de moltes coses d&rsquo;aquella època, encara?</p>
</li>
<li>
<p>Mira, ara que dius això, em sembla que a la calaixera tinc les notes
que vaig pendre de les xerrades que teníem tot passejant amb els amics.</p>
</li>
<li>
<p>¿Me les deixaries veure?</p>
</li>
<li>
<p>Home, si t&rsquo;interessen, són ben teves.</p>
</li>
</ul>
<p>Poc després de fullejar aquella groga còpia de paper continu sortit
d&rsquo;una antiga impressora d&rsquo;agulles, en Jofre, emocionat, obrí el
«comunicador» i començà a trucar als seus companys d&rsquo;aprenentatge.</p>
<ul>
<li>
<p>Africa, agafa&rsquo;t fort! he fet una troballa molt interessant: El meu avi
m&rsquo;ha deixat uns apunts seus de fa uns vuitanta anys i mai han estat
entrats en cap informatiu o publicats!.</p>
</li>
<li>
<p>¿Que sobre què van?&hellip;Doncs, són un dels primers apunts d&rsquo;ecologia
humana. ¡T&rsquo;imagines, tenim un document de l&rsquo;època de les grans
disbauxes!</p>
</li>
<li>
<p>Hauríem de comunicar amb L&rsquo;Arnau i els altres, de segur que ells també
els alegrarà aquesta troballa.</p>
</li>
<li>
<p>Doncs, mentre jo entro amb contacte amb l&rsquo;Arnau i l&rsquo;Almogàvar,
comunica amb l&rsquo;Ariadna.</p>
</li>
</ul>
<p>Al cap de pocs moments els cinc companys celebraven la troballa d&rsquo;en
Jofre.</p>
<ul>
<li>
<p>Aquest comunicador té poca resolució. Hauries de pensar en canviar‑lo,
¡llegeixo molt malament aquests papers! digué de seguida l&rsquo;Arnau.</p>
</li>
<li>
<p>¿I si ens reuníssim físicament? Aquestes notes m&rsquo;agradaria veure‑les
bé i, fins i tot, tocar‑les. Sol⋅licito pas pel transportador i vinc de
seguida que em donin entrada.</p>
</li>
<li>
<p>Home, jo he de sol⋅licitar un transportador públic, el de casa el té
la mare i no podré ser aquí fins més tard, mireu, no puc aconseguir‑ne
cap fins d&rsquo;aquí a dues hores.</p>
</li>
<li>
<p>Em cal sortir de Barcelona i ja sabeu que aquí la velocitat «intra» és
de 20 kms hora, la «inter» Barcelona‑Sabadell és de 60, però em cal
travessar tot Sabadell a 30. Mireu, ara em donen l&rsquo;entrada, sortiré a
les 2,37 i arribaré a les 4,52.</p>
</li>
</ul>
<p>Els companys d&rsquo;en Jofre decidiren trobar‑se aquella mateixa tarda.
L&rsquo;Almogàvar venia en transportador col⋅lectiu i no podia arribar abans
de les cinc.</p>
<p><br />

<br />
</p>
<h2 id="i-part-dos-exemples-de-grans-disbarats"><strong>I PART.</strong> <strong>DOS EXEMPLES DE GRANS DISBARATS</strong></h2>
<p><br />

<br />
</p>
<h2 id="1-energia-nuclear"><strong>1. ENERGIA NUCLEAR</strong></h2>
<p>A.‑ ¡Pere!</p>
<p>P.‑ Bon dia, Antoni. Veig que estàs tan animat com sempre.</p>
<p>A.‑ Sí, tenia ganes de veure&rsquo;t.</p>
<p>P.‑ ¿Has llegit el diari?</p>
<p>A.‑ Per què? Què diu?</p>
<p>P.‑ Un altre accident nuclear.</p>
<p>A.‑ No fotis! Deixa&rsquo;m veure.</p>
<p>P.‑ ¿T&rsquo;imagines que hagués passat aquí?</p>
<p>A.‑ Però, ¿que no te n&rsquo;adones que nosaltres també en rebrem les
conseqüències?</p>
<p>P.‑ És cert, a la llarga ens afectarà&hellip;</p>
<p>A.‑ De fet, l&rsquo;ús que es fa de l&rsquo;energia nuclear és preocupant.</p>
<br />

<h3 id="problema-de-tamany"><strong>Problema de tamany</strong></h3>
<p>P.‑ Sí, costa molt fer‑se càrrec del que representa.</p>
<p>A.‑ Em sembla que és l&rsquo;exemple perfecte del que no s&rsquo;hauria de fer.</p>
<p>P.‑ Per mi, el primer gran problema d&rsquo;una central nuclear és el tamany.</p>
<p>A.‑ De moment, no s&rsquo;ha aconseguit fer una central de les que en podríem
dir de butxaca, petita, sinó que ha calgut fer centrals de dimensions
gegantesques.</p>
<p>P.‑ <strong>Necessitem un món a l&rsquo;abast de l&rsquo;home, en harmonia amb la natura.
Els diplodocus i els mamuts tenien un tamany que no s&rsquo;adequava a la
natura i van desaparèixer&hellip;</strong></p>
<p>A.‑ Quan passo per Vandellós crec estar davant una instal⋅lació d&rsquo;abans
de la guerra.</p>
<p>P.‑ Encara no hem superat «l&rsquo;època de les grans bestieses».</p>
<p>A.‑ I tot allò per una o dues piles nuclears.</p>
<p>P.‑ Sí, sí, és com si estiguéssim veient diplodocus o mamuts.</p>
<p>A.‑ A més a més, la seva utilització comporta grans modificacions, ja
que en una central nuclear tot és exagerat.</p>
<p>P.‑ Les seves instal⋅lacions, tant de refrigeració, com
elèctriques&hellip;¡són molt grosses!</p>
<p>A.‑ I cal tenir en compte factors que, gràcies al seu tamany, es fan
importants, i que en canvi, no cal controlar a les instal⋅lacions més
petites: salinitats, conductivitats&hellip;</p>
<br />

<h3 id="rendiment"><strong>Rendiment</strong></h3>
<p>A.‑ Cal dissipar quantitats enormes d&rsquo;energia, mitjançant refrigeradors
grandiosos, capaços de fer variar la temperatura de l&rsquo;aigua del mar o la
d&rsquo;un riu com l&rsquo;Ebre.</p>
<p>P.‑ Tenen la capacitat de modificar o de crear un microclima.</p>
<p>A.‑ I d&rsquo;alterar considerablement l&rsquo;ecosistema del seu entorn.</p>
<p>P.‑ El tamany i la sofisticació no es corresponen de cap manera amb el
rendiment d&rsquo;aquestes instal⋅lacions. Són centrals amb una tecnologia
molt primària i un rendiment energètic molt baix, o sigui que tan sols
s&rsquo;aprofita una petita part de l&rsquo;energia que produeix la reacció.</p>
<p>A.‑ Per la seva perillositat, per la por a les radiacions que desprenen,
no poden situar‑se a prop dels llocs on es consumeix l&rsquo;energia, i per
tant, cal transportar‑la lluny.</p>
<br />

<h3 id="efecte-de-les-nuclears-a-lentorn"><strong>Efecte de les nuclears a l&rsquo;entorn</strong></h3>
<p>P.‑ Aquestes centrals no es poden engegar i parar a cada moment, per la
dificultat de controlar la reacció en el nucli i perquè l&rsquo;energia
cinètica, deguda al tamany de les instal⋅lacions, és molt gran.</p>
<p>A.‑ La manca d&rsquo;elasticitat és un problema que ha exigit que
s&rsquo;instal⋅lessin centrals de distribució on es condueix l&rsquo;electricitat
produïda no tan sols per les centrals nuclears sinó també per centrals
hidràuliques i tèrmiques.</p>
<p>P.‑ Es compensa la manca d&rsquo;elasticitat d&rsquo;aquestes grans centrals
nuclears amb les altres, forçant‑les.</p>
<p>A.‑ Sense les nuclears no necessitaríem centrals de distribució tan
grosses, o sigui que les centrals nuclears han actuat com a
condicionament per a les altres fonts d&rsquo;energia, tot provocant amb això
la proliferació de l&rsquo;estesa de línies d&rsquo;alta tensió, com ara aquestes
que pots veure atravessant a banda i banda el Puig de la Creu fins a
Sentmenat.</p>
<p>P.‑ Apart del perill, suposen greus degradacions en el paisatge. ¿No em
diràs que la vista des del Puig de la Creu no faci pena, ara?</p>
<br />

<h3 id="aïllants"><strong>Aïllants</strong></h3>
<p>A.‑ Els reactors nuclears (on es produeix la reacció i per tant, la
radioactivitat) estan separats de l&rsquo;exterior per material aïllant.</p>
<p>P.‑ <strong>En el món real no existeixen materials aïllants purs.</strong></p>
<p>A.‑ Un aïllant tèrmic permetrà que la diferència de temperatura entre
l&rsquo;interior i l&rsquo;exterior del producte o espai aïllat, sigui superior al
que hauria estat sense ell i això normalment ens és suficient.</p>
<p>P.‑ Ara bé, <strong>en el cas de la radioactivitat el que ens interessa no és
que passi més a poc a poc, sinó ¡que no passi! i això, tècnicament, no
és possible.</strong></p>
<p>A.‑ La manca d&rsquo;aïllants purs fa que la radioactivitat despresa passi al
medi ambient tard o d&rsquo;hora. Per tant, s&rsquo;anirà incrementant la
radioactivitat al nostre entorn.</p>
<p>P.‑ Quan parlem d&rsquo;aïllar la calor, el fet que aquesta traspassi, l&rsquo;únic
que comporta és una pèrdua o guany de temperatura en el material aïllat,
però el nostre sistema no es modifica.</p>
<br />

<h3 id="resistència-a-la-radioactivitat"><strong>Resistència a la radioactivitat</strong></h3>
<p>A.‑ No podem dir el mateix de l&rsquo;energia nuclear. Tant el nostre cos com
el sistema biològic (biosfera) en què vivim estan adaptats per suportar
uns nivells de radioactivitat molt concrets.</p>
<p>P.‑ Mitjançant els reactors nuclears es produeix una radioactivitat que
abans no hi era en el nostre sistema i per a la qual no estem preparats.</p>
<p>A.‑ Per tant, la radioactivitat que es produeix en els productes
radioactius (excitats) tant en la seva utilització com en el
magatzematge de residus tard o d&rsquo;hora passa al nostre medi.</p>
<p>P.‑ <strong>Si el nivell de radioactivitat arriba a superar el que la nostra
naturalesa pot suportar i si la natura no és capaç d&rsquo;adaptar‑s&rsquo;hi,
desapareixerem.</strong></p>
<p>A.‑ D&rsquo;altra banda, els nínxols o cementiris nuclears on es magatzemen
els productes radioactius, una vegada ja no som capaços d&rsquo;aprofitar‑los,
ens acabaran afectant per més lluny que estiguin de nosaltres.</p>
<p>P.‑ Tan sols allunyem el mal, no l&rsquo;eliminem.</p>
<p>A.‑ Sí perquè encara que els cementiris nuclears estiguin a l&rsquo;altra
banda del món ens arribaran a afectar de la mateixa manera que si els
tinguéssim al costat de casa.</p>
<br />

<h3 id="dependència"><strong>Dependència</strong></h3>
<p>A.‑ Un altre dels problemes de l&rsquo;energia nuclear és la dependència, ja
que no disposem ni de la tecnologia ni del combustible.</p>
<p>P.‑ Es cert, al nostre país no hi ha ni la tecnologia ni el poder
econòmic ni el mercat ni el tamany que exigeix una instal⋅lació de
processament i de reciclatge del combustible utilitzat en aquestes
centrals.</p>
<p>A ‑ Són combustibles que no es troben a la naturalesa en un estat que
permeti la seva utilització directament, com passa amb el carbó.</p>
<p>P.‑ Tal com surt el petroli, cal destilar‑lo i processar‑lo per
separar‑ne els diferents components, d&rsquo;aquesta manera s&rsquo;aconsegueixen
els derivats que necessitem.</p>
<p>A.‑ En el cas dels combustibles nuclears cal sotmetre&rsquo;ls a uns processos
d&rsquo;excitació complicats.</p>
<p>P.‑ I un cop utilitzats caldrà encara reprocessar‑los.</p>
<p>A.‑ No és el mateix utilitzar l&rsquo;energia nuclear que tenir la tecnologia
i les instal⋅lacions per poder efectuar el cicle complet.</p>
<p>P.‑ En el nostre cas, tan sols tenim les centrals on es produeix la
reacció d&rsquo;un combustible que ens ve condicionat de l&rsquo;estranger i que hem
de retornar una vegada l&rsquo;hem fet servir perquè sigui reprocessat.</p>
<p>A.‑ Són instal⋅lacions a l&rsquo;estil americà, aptes tan sols per a ser
instal⋅lades en un país dominador, un país amb potencial suficient per
abarcar el procés sencer.</p>
<p>P.‑ O per ser instal⋅lades en països dels quals se&rsquo;n pretén la seva
dependència.</p>
<br />

<h3 id="risc-daccident"><strong>Risc d&rsquo;accident</strong></h3>
<p>A.‑ Els riscs que comporta la seva utilització són massa greus per ser
assumits per una societat mínimament responsable i amb desig de
perdurar.</p>
<p>P.‑ Qualsevol aparell envelleix i arriba un moment en què falla. Si
tinc, per exemple, un pot (posem‑hi d&rsquo;un litre), si es forada pot
escolar‑se com a màxim un litre, ara bé, si el pot és molt gros, podrà
foradar‑se per molts llocs i es podrà perdre molt més.</p>
<p>A.‑ Quan una instal⋅lació és molt grossa i té molts elements, la
possibilitat de fallar no creix de la mateixa manera que el nombre
d&rsquo;elements, sinó molt més depressa.</p>
<p>P.‑ Actualment no es pot menysprear la possibilitat d&rsquo;accidents
nuclears, perquè un accident és un fet fortuït, no previsible.</p>
<p>A.‑ ¿Qui pot negar la possibilitat d&rsquo;accident d&rsquo;un avió de l&rsquo;exèrcit? i
estan sotmesos a revisions periòdiques, molt més que les centrals
nuclears, i d&rsquo;accidents, bé n&rsquo;hi ha!</p>
<br />

<h3 id="la-no-necessitat"><strong>La no necessitat</strong></h3>
<p>P.‑ L&rsquo;energia nuclear cada vegada serà menys necessària.</p>
<p>A.‑ Tenim una mostra d&rsquo;això en els cotxes. Cada vega­da tenim cotxes més
potents, de menys pes i amb menor consum, gràcies a la millora de la
mecànica, l&rsquo;aplicació de materials menys pesats i més adequats, i de
l&rsquo;electrònica&hellip;</p>
<p>P.‑ A tot arreu on s&rsquo;aplica l&rsquo;electrònica, substituint la mecànica, es
produeix un canvi d&rsquo;escala en el cost energètic.</p>
<p>A.‑ Es clar, perquè en tot sistema mecànic ens cal moure una matèria
mentre que en electrònica l&rsquo;únic que movem és energia. Són escales
diferents, de la mateixa manera que si comparessim la vida d&rsquo;una
muntanya amb la d&rsquo;una persona.</p>
<p>P.‑ Són pràcticament menyspreables els consums energètics d&rsquo;un procés
electrònic, comparats amb els de l&rsquo;equivalent mecànic.</p>
<p>A.‑ El desenvolupament adequat dels mitjans de comunicació també
comportarà una reducció considerable de l&rsquo;energia.</p>
<p>P.‑ ¿Quanta energia gastem per comunicar‑nos, per als desplaçaments, tan
sols? Compararem només la diferència de cost que hi ha en el fet de
desplaçar‑se de Barcelona a Madrid per a mantenir una conversa, a
tenir‑la per telèfon.</p>
<p>A.‑ Hi ha la mateixa diferència entre enviar una carta per correu o per
fax.</p>
<p>P.‑ En el futur ens veurem en la necessitat de reduir l&rsquo;energia
esmerçada en transport, no tan sols per la necessitat d&rsquo;estalviar
energia sinó per evitar desastres ecològics.</p>
<br />

<h3 id="conseqüència"><strong>Conseqüència</strong></h3>
<p>A.‑ Ja és segur que gràcies a Txernòvil moriran de càncer gent que no
haurien mort, tal vegada nosaltres mateixos, i no tenim ni el dret a
protestar ni a reclamar res.</p>
<p>P.‑ Nuclears no, gràcies i menys per interès d&rsquo;altres.</p>
<p><br />

<br />
</p>
<h2 id="2-banca"><strong>2. BANCA</strong></h2>
<p>P.‑ Aleix, vols venir a passejar els gossos?</p>
<p>R.‑ També ve en Lluís. Aprofitarem per parlar de la banca.</p>
<br />

<h3 id="principis-del-banquer"><strong>Principis del banquer</strong></h3>
<p>A.‑ ¿En què es basa el negoci dels bancs?</p>
<p>Al.‑ Doncs, en la confiança que hi tenen els seus cli­ents.</p>
<p>R.‑ ¿No en els diners?</p>
<p>Al.‑ Si el negoci hagués de basar‑se en els seus diners no farien de
banquer.</p>
<p>Ll.‑ Però que els diners no fallin.</p>
<p>R.‑ ¿Quines garanties ofereixen?</p>
<p>Al.‑ Si els bancs no poden complir els seus compromisos, es produeix un
gran enrenou i per aquest motiu l&rsquo;Estat, mitjançant el Banc d&rsquo;Espanya,
avala i controla els bancs. D&rsquo;aquesta manera tenen la garantia de
l&rsquo;Estat.</p>
<p>R.‑ ¿Com treballen?</p>
<p>Ll.‑ Procuren captar diners dels seus clients, oferint pagar i cobrar
per compte d&rsquo;ells.</p>
<p>Al.‑ Ara bé, et paguen els menys interessos possibles pels diners que hi
tens i te&rsquo;n cobren força quan disposes de més dels que diuen que hi
tens.</p>
<p>P.‑ Així sí que fan el negoci.</p>
<p>Al.‑ No tan sols amb això. Si diguessin clarament el que cobren i el que
paguen em semblaria correcte, però hi ha moltes maneres d&rsquo;actuar que no
sempre són clares i que es poden qualificar d&rsquo;abús.</p>
<p>R.‑ Explica&rsquo;t!</p>
<p>Al.‑ Quan un diposita diners en un banc, independentment de la manera
que ho faci, aquests es convertiran en un número i en el moment que els
retiri, ningú demanarà que li tornin els mateixos bitllets o documents
que hi va entregar.</p>
<p>Ll.‑ Les habitacions d&rsquo;un hotel, les peces de vestir, el menjar&hellip; no es
poden intercanviar arbitràriament. ¿Què diríem d&rsquo;un hotel en què
s&rsquo;entreguessin les claus de les habitacions sense mirar a qui
corresponen? o ¿De la tenda de roba que entregués les peçes als clients
a mida que anessin passant?</p>
<p>P.‑ La banca és un dels pocs negocis en els quals es pot barrejar el
gènere, no es malmet i el client accepta que negociïn amb el seu
producte amb profit.</p>
<p>R.‑ Realment, treballen amb un producte de característiques ben
avantatjoses. I tot i això, no s&rsquo;aconsegueix que el tracte i condicions
siguin realment homogenis. El producte sí, però les condicions no.</p>
<p>Ll.‑ En la banca es donen les característiques pròpies dels negocis
d&rsquo;especulació: oportunisme i ocultisme.</p>
<br />

<h3 id="us-i-abús-del-poder"><strong>Us i abús del poder</strong></h3>
<p>Al.‑ Quan un senyor qualsevol paga a un altre mitjançant un xec, el
càrrec de l&rsquo;import del xec al compte del pagador no tindrà la mateixa
data que l&rsquo;abonament al compte del cobrador.</p>
<p>R.‑ Vols dir que, durant més o menys dies, els diners dels clients no
seran ni del que paga ni del que cobra?</p>
<p>P.‑ Un banc o un altre s&rsquo;haurà apoderat dels diners dels seus clients.</p>
<p>R.‑ ¿I això realment es pot fer?</p>
<p>P.‑ Tenia entès que apoderar‑se del què és d&rsquo;un altre és robar, encara
que tan sols sigui per pocs dies, i més si se&rsquo;n treu profit!</p>
<p>R.‑ I això fet a cada operació representa molts diners?</p>
<p>P.‑ ¿Això no és de jutjat de guàrdia?</p>
<p>Al.‑ Les disposicions del Banc d&rsquo;Espanya els ho permeten.</p>
<p>R.‑ Podem dir, per tant, que els bancs poden robar legalment i que el
Govern, mitjançant les seves disposicions, ho permet.</p>
<p>Al.‑ Us he explicat un cas, però se les inventen totes, totes les
imaginables.</p>
<br />

<h3 id="cost-i-necessitat-de-la-banca"><strong>Cost i necessitat de la banca</strong></h3>
<p>R.‑ Així, puc preguntar‑te ¿Quan costen els bancs al país?</p>
<p>Al.‑ Doncs mira, tot el que guanyen més el que malgasten, que és molt.</p>
<p>R.‑ ¿Quina necessitat hi ha?</p>
<p>Ll.‑ Es necessiten entitats financeres per a fer funcionar l&rsquo;economia
dels països moderns, però no precisament actuant de la manera en què ho
fan.</p>
<p>R.‑ ¿Quin poder han de tenir per aconseguir del Govern aquest tracte tan
beneficiós?</p>
<p>Ll.‑ Aquí, el poder econòmic està concentrat a les institucions de
crèdit i, d&rsquo;aquesta manera, està relacionat amb el Govern.</p>
<p>Al.‑ Ja procuren els banquers d&rsquo;estar bé amb els governs i els governs
amb els banquers, i així, tots contents.</p>
<p>R.‑ Com prescindir‑ne?</p>
<p>Al.‑ Es molt difícil.</p>
<p>R.‑ No tenen mai crisi?</p>
<p>Al.‑ Fins ara, sempre han pogut anar traslladant les seves crisis a
altres sectors, abans a l&rsquo;agricultura, després a la indústria&hellip;</p>
<br />

<h3 id="conclusió"><strong>Conclusió</strong></h3>
<p>R.‑ ¡Podem dir que <strong>necessitem que la banca entri en crisi per
aconseguir superar els problemes que aquesta provoca al país!</strong></p>
<p>Ll.‑ Per molt que els bancs parlin a les seves memòries de la
participació en l&rsquo;increment de Producte Nacional Brut, la veritat és que
podem reduir la seva tasca a cobrar i pagar per compte dels seus clients
i administrar els diners que disposa, cobrant per tot el que fan.</p>
<p>Al.‑ <strong>El conjunt de la banca es queda amb una bona part dels beneficis
que comporta l&rsquo;activitat econòmica d&rsquo;aquest país</strong>.</p>
<p>Ll.‑ Aquesta quota tan important de participació en els beneficis
l&rsquo;aconsegueix gràcies al poder que l&rsquo;hi han donat els beneficis
acumulats amb anterioritat.</p>
<p>P.‑ Així dons, si dels diners que recull la banca en pot obtenir
beneficis gràcies a unes disposicions i una normativa dictada pel Banc
d&rsquo;Espanya, l&rsquo;aportació que fem tots els ciutadans pel manteniment
d&rsquo;aquests beneficis, és un impost camuflat.</p>
<p><br />

<br />
</p>
<h2 id="ii-part-relacions-de-lhome-amb-la-natura"><strong>II PART.</strong> <strong>RELACIONS DE L&rsquo;HOME AMB LA NATURA</strong></h2>
<p><br />

<br />
</p>
<h2 id="3-ecologia"><strong>3. ECOLOGIA</strong></h2>
<p>A.‑ Montserrat, me&rsquo;n vaig a seguir pagesos.</p>
<p>L&rsquo;expressió «anar a seguir pagesos» no se sap ben bé d&rsquo;on ha sortit però
aquí vol dir anar a veure els amics.</p>
<p>Ja eren més de les dotze, quan van començar a passejar l&rsquo;Antoni, en
Pere, la Montserrat i la Margarida, tot parlant d&rsquo;Ecologia.</p>
<h3 id="arquitectura-natural"><strong>Arquitectura Natural</strong></h3>
<p>A.‑ ¿No us sembla que és més bonic un arbre que una casa, o un bosc que
una ciutat?</p>
<p>Marg.‑ És clar que sí, l&rsquo;home encara no és capaç de fer edificis vius,
que s&rsquo;adaptin per ells mateixos a l&rsquo;entorn i a les necessitats.</p>
<p>P.‑ L&rsquo;home, per anar endavant, tan sols li cal observar la natura.</p>
<p>A.‑ ¿Sabeu que es poden fer aparcaments per a cotxes amb arbres de fulla
caduca? serien coberts a l&rsquo;estiu i descoberts a l&rsquo;hivern.</p>
<p>P.‑ I fer servir el rec per depurar aigua procedent del drenatge del
propi terreny.</p>
<p>Marg.‑ I tanques de xiprers.</p>
<p>A.‑ També places amb parterres per sota del nivell dels passeigs, on
aniria l&rsquo;aigua.</p>
<p>P.‑ Es poden fer passeigs, parcs&hellip; amb plàtans, xops, desmais, roures,
moreres, til⋅lers&hellip;</p>
<p>Mont.‑ Si els arbres de la carretera estiguessin prou separats i amb un
protector al davant donarien ombra i no serien perillosos.</p>
<p>A.‑ Poques vegades al davant d&rsquo;un arbre si posa el protector.</p>
<p>P.‑ Utilitzant elements naturals com els arbres, les plantes&hellip; es
podrien substituir materials com l&rsquo;asfalt, el ciment, el ferro&hellip;</p>
<p>Marg.‑ Se&rsquo;n podrien dir edificacions naturals, ¿oi?</p>
<p>P.‑ Sí, i a la tècnica que ens permetria l&rsquo;aprofitament de la natura per
a evitar les edificacions artificials, se&rsquo;n podria dir arquitectura
natural.</p>
<p>A.‑ ¿Podem dir que no es planten més arbres perquè donen massa feina?</p>
<p>Marg.‑ Increïble! amb l&rsquo;atur que hi ha, i no es troba la manera de fer
la feina.</p>
<h3 id="esclavatge"><strong>Esclavatge</strong></h3>
<p>P.‑ Si ens trobem en aquesta mena d&rsquo;absurds és perquè l&rsquo;home blanc és
esclavista, generalment no sap treure profit de la natura i del deu
entorn sense esclavitzar, en són exemples: l&rsquo;agricultura, la ramaderia,
el contracte de treball&hellip;</p>
<p>A.‑ Es cert. l&rsquo;indi americà vivia dels animals en llibertat, els lapons
encara ho fan.</p>
<p>Monts.‑ L&rsquo;home blanc ha destruït les formes de vida en llibertat de
l&rsquo;Amèrica precolombina, de l&rsquo;Africa&hellip;</p>
<p>Marg.‑ En el tracte amb els altres homes, ha substitüit el contracte de
compra (esclavatge) pel de treball, que no comporta una relació tant
directe, però resulta més alienant, comporta menys responsabilitat,
menys contacte.</p>
<p>A.‑ L&rsquo;home occidental està obsessionat amb el consu­misme. Tot s&rsquo;ha de
comprar, per tot s&rsquo;ha de pagar&hellip;</p>
<p>Monts.‑ Cal recuperar el concepte de cicle ecològic en la nostra
societat. A la natura, el que un deixa és el sosteniment de l&rsquo;altre.</p>
<p>Marg.‑ Els excrements dels animals són l&rsquo;aliment de cucs i fongs, i
serviran d&rsquo;adob a les plantes.</p>
<p>P.‑ Del CO2 de la respiració i de la combustió en treu­ran les plantes
el carbó per la fotosíntesi, i l&rsquo;oxigen que desprenen servirà per a la
respiració i la combustió&hellip;</p>
<p>A.‑ Ens cal retrobar la manera que les deixalles dels uns siguin
l&rsquo;aliment dels altres.</p>
<h3 id="aprofitament-de-la-natura"><strong>Aprofitament de la natura</strong></h3>
<p>A.‑ ¿Sabeu el que són les foromones?</p>
<p>Marg.‑ Són hormones d&rsquo;atracció sexual.</p>
<p>P.‑ Vols dir que són les hormones que fan servir les femelles per
atreure els mascles.</p>
<p>Marg.‑ Amb la civilització i l&rsquo;evolució, la dona ha perdut la necessitat
de fer servir aquestes hormones, com també s&rsquo;han perdut els períodes de
zel, però la majoria d&rsquo;animals segueixen disposant de les foromones.</p>
<p>A.‑ Se&rsquo;m acut que utilitzant‑les, per mitjà de paranys adequats, es pot
aconseguir capturar mascles en edat reproductora, tot deixant els més
joves i les femelles.</p>
<p>Monts.‑ En moltes espècies un sol mascle pot donar abast a diferents
femelles.</p>
<p>A.‑ Es pot utilitzar aquest sistema per a modificar la seva població.</p>
<p>Marg.‑ Així els boscos serien com granges naturals, amb els animals en
llibertat.</p>
<p>Monts.‑ D&rsquo;aquesta manera tan sols caçaríem mascles grossos, tindríem més
femelles i per tant, més cries que podríem caçar quan es fessin grans.</p>
<p>A.‑ És una altra forma de treure profit de la naturalesa sense
destruir‑la.</p>
<p>P.‑ Per cert! ¿Sabeu que les cabres mengen el 97% de les espècies
vegetals que es troben en el nostre entorn, i que es podrien aprofitar
ramats per a netejar boscos?</p>
<p>Marg.‑ A més, la cabra és un animal bon productor d&rsquo;una llet molt rica
en grasses.</p>
<p>P.‑ Dóna a l&rsquo;any vuit vegades el seu pes en llet.</p>
<p>Monts.‑ I la carn de les seves cries és apreciadíssima!</p>
<p>P.‑ La meva proposta és donar feina a gent marginada netejant boscos. De
la manera següent: en una primera fase es faria passar el ramat de
cabres per la zona que es vol netejar i s&rsquo;hi deixaria fins que
consumeixi la vegetació al nivell desitjat.</p>
<p>Marg.‑ I després passarien els llenyataires a talar.</p>
<p>A.‑ Un cop feta la tala es podria tornar a fer passar el ramat per
netejar el brancam que han deixat els llenyataires.</p>
<p>Monts.‑ Amb aquesta tasca feta adecuadament, apart de tenir el bosc net
i adobat, eliminaríem el perill d&rsquo;incendis.</p>
<p>Marg.‑ Ens podem imaginar equips de gent encarragats de talar, munyir
les cabres, fer el suministre i treure la llenya.</p>
<h3 id="conciència-cívica-i-organització-social"><strong>Conciència cívica i organització social</strong></h3>
<p>Mont.‑ ¿Si tan sols netegem allò que ens adonem que hem embrutat, qui
neteja el que embrutem sense adonar‑nos‑en? I ¿si cadascú neteja allò
que ell mateix embruta, qui neteja allò que anem embrutant entre tots?</p>
<p>P.‑ Et refereixes a la poca capacitat de l&rsquo;home per adonar‑se de les
conseqüències del seu comportament. Que l&rsquo;home, pel fet de viure,
influeix en el seu entorn i no n&rsquo;és totalment conscient.</p>
<p>Marg.‑ No, no n&rsquo;és conscient perquè tendeix a culpar a l&rsquo;entorn, la
societat, en definitiva als altres de les conseqüències del seu
comportament col⋅lectiu. Com si ell no en fos part indestriable.</p>
<p>A.‑ Bé, però, ¿a qui hem de culpar d&rsquo;aquest comportament si és
col⋅lectiu?</p>
<p>Mont.‑ Doncs precisament perquè és col⋅lectiu, hem de culpar a
l&rsquo;organització social que tenim.</p>
<h3 id="els-cicles-ecològics"><strong>Els cicles ecològics</strong></h3>
<p>P.‑ <strong>L&rsquo;aplicació dels mitjans tecnològics ens permet modificar el medi
natural.</strong></p>
<p>Marg.‑ <strong>I aquesta capacitat caldria controlar‑la perquè posa en perill
la nostra supervivència.</strong></p>
<p>Monts.‑ Això que has dit és molt fort, em sembla que tens raó però no
veig que ningú faci res, deu ser que no estan gaire espantats. ¿Creus
que som tots plegats uns inconscients?</p>
<p>A.‑ Carai, que estàs pessimista!</p>
<p>Marg.‑ Precisament sabeu que sóc optimista, que crec en l&rsquo;home i sé que
sabrà trobar el camí per sortir d&rsquo;aquesta situació en què ell mateix
s&rsquo;ha col⋅locat. El que cal és conscienciar‑lo, fer‑lo adonar del que fa
i on el porta.</p>
<p>A.‑ ¿Vols dir que tan sols podrà sortir‑ne quan deixi de ser enganyat?</p>
<p>P.‑ Un estudi actual de les relacions humanes: economia, sociologia,
política&hellip; que no tingui en compte les relacions amb la natura, porta a
plantejaments absurds.</p>
<p>Marg.‑ L&rsquo;home viu i, de moment, ha de seguir vivint en contacte i en
harmonia amb la natura.</p>
<p>Mont.‑ Es imprescindible, és cert.</p>
<p>P.‑ L&rsquo;explotació de la natura de manera indiscriminada està arribant a
la seva fi.</p>
<p>Monts.‑ Cal insistir en què l&rsquo;home tan sols pot fer plantejaments
viables mentre s&rsquo;adoni que una de les seves limitacions és el món on
viu.</p>
<p>A.‑ La proliferació del transport i la millora dels mitjans de
comunicació han permès mundialitzar els mercats. Ara es produeixen grans
concentracions que poden afectar la natura com no s&rsquo;havia fet fins ara.</p>
<h3 id="responsabilitat-de-lhome"><strong>Responsabilitat de l&rsquo;home</strong></h3>
<p>P.‑ <strong>L&rsquo;home ha eliminat en pocs anys una quantitat enorme d&rsquo;espècies
senceres: d&rsquo;insectes, aus, mamífers, plantes&hellip; per tal d&rsquo;adaptar la
natura a allò que creia que era el seu profit.</strong></p>
<p>A.‑ Avui ja, moltes vegades dubtem que aquest profit sigui real i ens
adonem ben sovint que més que aprofitar‑nos‑en el que hem fet han estat
equivo­cacions garrafals, com ara el forat d&rsquo;ozó.</p>
<p>P.‑ Tal vegada amb alguna actuació poc afortunada, es produeixin
alteracions que fins i tot podrien arribar a eliminar la vida de la
superfície del planeta.</p>
<p>A.‑ Hi ha actuacions, les conseqüències de les quals no apareixeran fins
d&rsquo;aquí un temps.</p>
<p>P.‑ No crec que ningú pugui posar la mà al foc creient realment en la
responsabilitat de tota l&rsquo;espècie humana.</p>
<p>Monts.‑ <strong>Cal recuperar el sentit del tamany, del benestar&hellip; Conceptes
que s&rsquo;han anat modificant des de la Revolució Industrial, gràcies al
mecanicisme, la tecnologia, la gran fal⋅lera per la productivitat&hellip;</strong></p>
<p>Monts.‑ Es parla sovint de la desertització, de la variació de
temperatura provocada per la modificació de la concentració de CO2
deguda a la combustió de carburants fòssils (carbó, petroli).</p>
<p>Marg.‑ I del forat a la capa d&rsquo;ozó provocat pel consum massiu de
derivats clorats, tant a la indústria com a les llars.</p>
<p>Monts.‑ La utilització que s&rsquo;ha fet del DDT i altres químiques han
provocat l&rsquo;exterminació d&rsquo;espècies senceres.</p>
<p>Marg.‑ ¿Sabieu que diferents estudis asseguren que la quantitat de DDT
que s&rsquo;ha fet servir fins avui i que es troba a la natura ja pot provocar
la destrucció de la vida a la terra d&rsquo;aquí un temps?</p>
<h3 id="una-ficció"><strong>Una ficció</strong></h3>
<p>A.‑ Em volta pel cap un raonament. No vull afirmar que sigui veritat,
però no cal que ho sigui.</p>
<p>P.‑ Explica&rsquo;t</p>
<p>A.‑ Sempre hem sentit dir que el poble jueu era antigament un poble
nòmada i des d&rsquo;una perspectiva històrica potser sí que ens pot donar
aquesta sensació, però si ens fixem una mica en les seves formes de
vida: el conreu del blat, la construcció de temples, etc. veurem que són
aspectes insòlits en un poble nòmada.</p>
<p>P.‑ Tens raó en un poble que es mou contínuament (que és el concepte que
tenim d&rsquo;un poble nòmada) això no seria possible.</p>
<p>A.‑ Potser, el que realment passava és que el poble jueu, practicava una
agricultura molt rudimentària dedicada al monocultiu de blat (gramínea)
que provocava un esgotament progressiu del sòl fins a la seva
desertització, veient‑se obligat a migrar per tal de trobar noves terres
encara no explotades.</p>
<p>Marg.‑ Ara ho entenc, no era nòmada sinó migratori. I tal vegada fou el
culpable dels deserts que es troben pels llocs on, segons la Bíblia, van
anar passant, Orient Mitjà&hellip;</p>
<p>A.‑ I fins i tot el Sàhara.</p>
<p>P.‑ Com diuen els italians, «Se non é vero, é ben trovato».</p>
<h3 id="holocauste"><strong>Holocauste</strong></h3>
<p>A.‑ Podem establir una comparança entre la desertització i la seva
influència en la vida de l&rsquo;home avui, amb l&rsquo;efecte que pot provocar la
intervenció de l&rsquo;home en la vida del futur.</p>
<p>P.‑ Vols dir que encara hi som a temps i si modifiquem el nostre
comportament, podrem aconseguir evitar l&rsquo;holocauste i retrobar en el
futur un món en calma on la natura i l&rsquo;home hi seran adaptats.</p>
<p>A.‑ Exacte. Ningú acusa a Neró d&rsquo;haver incendiat Roma, ni al timbaler
del Bruc d&rsquo;haver tocat el tambor, encara que aquells fets ens puguin
haver afectat.</p>
<p>Monts.‑ <strong>Tendim a acceptar com a nostre el món que trobem en la nostra
existència personal sense jutjar el passat, per més que ens hagi
influenciat.</strong></p>
<p>Marg.‑ <strong>Però, nosaltres som responsables del futur, en la mesura en què
hi podem influir.</strong></p>
<p>P.‑ Quan la natura manifesta el seu poder en forma de foc, vent,
tempestes&hellip; és capaç de provocar grans modificacions. L&rsquo;efecte és
impressionant, ara bé, arriba un moment en què aquestes forces deixen
d&rsquo;actuar i aleshores reneix una nova situació de calma.</p>
<p>Marg.‑ Estic segura que el dia que l&rsquo;home recobri la serenitat, la
natura ens serà agraïda i en tornarem a gaudir.</p>
<p><br />

<br />
</p>
<h2 id="4-escombraries"><strong>4. ESCOMBRARIES</strong></h2>
<h3 id="definició"><strong>Definició</strong></h3>
<p>A.‑ Què són escombraries?</p>
<p>P.‑ <strong>Escombraries serien la barreja de tots aquells productes que
menyspreem perquè deixen de ser‑nos útils.</strong></p>
<p>A.‑ Bé, parles dels conceptes que ens interessen: «barreja», «utilitat»
i «propietat».</p>
<p>R.‑ ¿Vols dir que tan sols són escombraries pel fet de ser barrejats?</p>
<p>A.‑ Sinó serien <strong>deixalles, productes que ja han perdut el nostre
interès, que han deixat de ser útils per nosaltres, però que encara ho
podrien ser per algú altre.</strong></p>
<p>P.‑ ¡Dius de mi però quan t&rsquo;hi poses bé que em vols fer rumiar!</p>
<p>A.‑ Segueixo.</p>
<p>P.‑ Sí, home, sí.</p>
<h3 id="classificació-de-les-deixalles"><strong>Classificació de les deixalles</strong></h3>
<p>A.‑ ¿Els vidres són escombraries?</p>
<p>P.‑ No, els vidres són vidres.</p>
<p>A.‑ ¿Els papers són escombraries?</p>
<p>R.‑ No.</p>
<p>A.‑ ¿Els metalls són escombraries?</p>
<p>P.‑ No.</p>
<p>A.‑ ¿Els plàstics són escombraries?</p>
<p>R.‑ No.</p>
<p>A.‑ ¿Les deixalles orgàniques seques són escombraries?</p>
<p>P.‑ No.</p>
<p>A.‑ ¿Les deixalles orgàniques humides són escombraries?</p>
<p>P.‑ No.</p>
<p>R.‑ El que tu ens vols dir és que els productes (deixalles), que en
barrejar convertim en escombraries, podem resumir‑los en aquests sis
productes.</p>
<h3 id="tractament-de-les-deixalles"><strong>Tractament de les deixalles</strong></h3>
<p>A.‑ En general sí. I de totes aquestes deixalles, ¿quines faran pudor si
les guardem?</p>
<p>P.‑ Els polítics.</p>
<p>R.‑ L&rsquo;únic que cal tractar, a més de classificar, són les deixalles
orgàniques humides.</p>
<p>A.‑ Hauríem ara de veure, quin tipus de tractament se&rsquo;ls podria donar,
al mateix lloc de producció, a la cuina de casa, per tal d&rsquo;evitar que
facin pudor.</p>
<p>R.‑ ¿Podem triturar‑les i llençar‑les a les clavegueres pel forat de
l&rsquo;aigüera, com ja es fa en alguns llocs?</p>
<p>P.‑ ¿Podem deshidratar‑les i comprimir‑les, tot fent‑ne uns blocs
compactes?</p>
<p>R.‑ ¿Podem dessecar‑les en un forn?</p>
<p>P.‑ ¿Podem incinerar‑les en una estufa o en una cuina?</p>
<p>R.‑ No et queixaràs, t&rsquo;hem donat prou suggeriments.</p>
<p>A.‑ I bons, crec que tots són possibles.</p>
<p>R.‑ ¿On vols anar a parar amb això?</p>
<p>A.‑ Si no barregem les diferents deixalles, ¿reduirem el volum de les
escombraries?</p>
<h3 id="espai-vital"><strong>Espai vital</strong></h3>
<p>R.‑ Per a classificar tots aquests productes ens cal tenir un cobert. I
a la ciutat això no és factible, tenint en compte que es viu en pisos
molt reduïts. Ens manca espai.</p>
<p>P.‑ Aleshores, és que a les ciutats s&rsquo;ha reduït més del compte l&rsquo;espai
vital.</p>
<p>A.‑ Més o menys.</p>
<p>R.‑ ¿Vols dir que les escombraries són una conseqüència de les ciutats?</p>
<p>A.‑ Sí, una de les conseqüències de la ciutat que perjudica al camp. Una
de les formes d&rsquo;explotació del camp per la ciutat.</p>
<p>P.‑ La solució per les escombraries, no passa per fer camions de
recollida més grans, sinó per fer menys escombraries.</p>
<h3 id="abocadors"><strong>Abocadors</strong></h3>
<p>A.‑ La producció d&rsquo;escombraries comporta la necessitat d&rsquo;abocadors, el
que dèiem d&rsquo;anar a abocar al camp el què no volem a les ciutats.</p>
<p>P.‑ El que passa és que en la mesura en què la ciutat envaeix el camp es
va trobant l&rsquo;abocador a casa seva.</p>
<p>R.‑ És clar, quan sortim de la ciutat, els abocadors ens envaeixen a
tots.</p>
<p>P.‑ Per adonar‑se&rsquo;n només cal anar de Castellar a Sent­menat.</p>
<p>R.‑ I força pudor que fa!</p>
<p>A.‑ Per tant podem fer la pregunta: ¿L&rsquo;abocador estarà a casa d&rsquo;algú o
bé a la de tots?</p>
<p>P.‑ En el fons i a la llarga és el mateix.</p>
<p>A.‑ I ¿qui vol un abocador a casa seva?</p>
<p>R.‑ Ningú.</p>
<p>**Les escombraries són una despesa que no **</p>
<p><strong>podem mantenir</strong>.</p>
<p>P.‑ ¿Quan ens costa llençar tot allò que no som capaços d&rsquo;aprofitar?</p>
<p>A.‑ Encara diria més: ¿Podem permetre&rsquo;ns el luxe de llençar tot el que
llencem?</p>
<p>P.‑ <strong>Les deixalles si no són escombraries fins que no estan barrejades,
¿per què no evitem que es barregin?</strong></p>
<p>R.‑ <strong>Tan sols ens caldrà trobar algú que li interessi recollir
cadascuna d&rsquo;aquelles deixalles.</strong></p>
<p>A.‑ Podríem aconseguir que les deixalles fossin recollides per qui
volgués, sense necessitat de la intervenció de l&rsquo;Administració.</p>
<p>R.‑ ¿Potser aquest sistema de reciclatge i reaprofitament donaria feina
a massa gent?</p>
<p>P.‑ Aquest sistema permetria de retornar a la natura allò que li
pertany.</p>
<p>A.‑ Si recordeu on hem deixat el tema abans, ¿enteneu per què cal tornar
enrera?</p>
<p>R.‑ Ja ho entenc! ¿Vols dir que val més modificar i adequar la forma de
vida ara, abans que sigui massa tard, oi?</p>
<p>P.‑ D&rsquo;aquesta manera,¿es podria prescindir dels abocadors?</p>
<p><strong>Necessitat de racionalitzar el nostre sistema de vida</strong>.</p>
<p>R.‑ ¿Caldria recollir les deixalles cada dia?</p>
<p>A.‑ Ni molt menys! Quan comprem qualsevol cosa, hem de pensar què en
farem, quan ja no ens faci servei.</p>
<p>R.‑ ¿Es pot llençar plàstic?</p>
<p>P.‑ No, perquè els plàstics són grans mol⋅lècules obtingudes de la
polimerització (unió d&rsquo;una de petita amb una altra igual moltes vegades,
per tal d&rsquo;obtenir‑ne una de molt grossa), mitjançant l&rsquo;aplicació de
condicions físico‑­químiques molt fortes (grans pressions i temperatura)
que no es poden donar en la naturalesa (biosfera).</p>
<p>A.‑ Podem dir‑ne productes contranatura, ja que la naturalesa no és
capaç de reciclar‑los.</p>
<p>P.‑ Per tant no és correcte recollir les escombraries en bosses de
plàstic.</p>
<p>A.‑ Tampoc és correcte utilitzar envasos no recupera­bles.</p>
<p>R.‑ ¿Creus que cal tornar enrera en aquest aspecte?</p>
<p>A.‑ ¿Què et sembla?</p>
<p>P.‑ Mira, des d&rsquo;aquest angle tens raó.</p>
<p>A.‑ Sempre és millor recuperar ampolles que vidres.</p>
<p>P.‑ En això sí que et dono tota la raó, perquè cada vegada que veig un
contenidor d&rsquo;aquells de plàstic, tan gros, al mig de la vorera, amb la
nosa que fa i tan sols per aprofitar vidre. Quan el que costa de
l&rsquo;ampolla no és el vidre, la matèria primera, sinó l&rsquo;energia per
fondre&rsquo;l i donar‑li forma. Vaja! que sempre m&rsquo;ha semblat una idea d&rsquo;allò
més absurda, talment com si hagués sortit del cap d&rsquo;un polític.</p>
<p>A.‑ Cal insistir en la necessitat de <strong>resoldre els problemes de
contaminació des del seu origen, les deixalles a la cuina, les aigües
residuals no regenerables, reciclar‑les en el mateix lloc de
contaminació&hellip; tal com es fa en el cas dels filtres de gasos situats en
els llocs d&rsquo;emissió&hellip;</strong></p>
<p>R.‑ <strong>¿No ens maleiran els ossos, algun dia, per haver barrejat tantes
coses? ¿ Per haver‑les tret del seu procés natural d&rsquo;utilització?</strong></p>
<h3 id="conclusió-1"><strong>Conclusió</strong></h3>
<p>A.‑ <strong>Si el desenvolupament de la societat ha conduït a veritables
incongruències, com la recollida d&rsquo;escombraries en bosses de plàstic,
les recollides nocturnes amb camions immensos i sorollosos, els
abocadors incontrolables&hellip; ¿Per què no canviem i retornem a solucions
més naturals, més racionals, més pràctiques, més econòmiques, més
rendibles i menys pudents?</strong></p>
<p><br />

<br />
</p>
<h2 id="5-sanejament"><strong>5. SANEJAMENT</strong></h2>
<p>A.‑ Ramon, ¿véns?</p>
<p>R.‑ M&rsquo;ha vingut a veure un amic, no el puc pas deixar. Per cert, és del
ram de l&rsquo;aigua, com tu.</p>
<p>A.‑ ¿Per què no li dius que vingui?</p>
<p>R.‑ Jaume, ja veuràs que aquí aviat ens engresquem a xerrar.</p>
<h3 id="projectes"><strong>Projectes</strong></h3>
<p>A.‑ Jaume, ja saps que des de fa temps, tant la Generalitat com
l&rsquo;Ajuntament de Sabadell han fet diferents propostes per tal de millorar
l&rsquo;aspecte que té el Ripoll al seu pas per Sabadell.</p>
<p>J.‑ Sí, la Generalitat pretenia conduir les aigües que s&rsquo;aboquen al
Ripoll, mitjançant col⋅lectors a una depuradora situada bastant a prop
del final del terme. Depurar les aigües i després retornar‑les al
Ripoll.</p>
<p>A.‑ L&rsquo;Ajuntament va proposar de fer tres depuradores en lloc d&rsquo;una, per
no deixar el llit del Ripoll completament sec.</p>
<p>J.‑ Fins i tot es pretenia rebombar l&rsquo;aigua depurada llit amunt, per tal
de millorar el cabal i l&rsquo;aspecte del Ripoll.</p>
<p>P.‑ No és la primera vegada que sento parlar del tema.</p>
<p>R.‑ Ja fa anys, se&rsquo;n va parlar molt, però no sé si s&rsquo;ha fet res.</p>
<p>A.‑ Arrel d&rsquo;aquells projectes, vaig dedicar‑me a estudiar‑los, i fins i
tot vaig fer una contra‑proposta que mai va ser tinguda en compte.</p>
<p>J.‑ Recordo que aleshores a la fàbrica se&rsquo;n va parlar molt, ja que si es
realitzava algun d&rsquo;aquells projectes, segurament hauríem hagut de
plegar.</p>
<p>R.‑ ¿De què es tractava i què creieu vosaltres que calia fer?</p>
<h3 id="laigua-és-un-vehicle"><strong>L&rsquo;aigua és un vehicle</strong></h3>
<p>A.‑ L&rsquo;aigua, una vegada utilitzada tant sigui per l&rsquo;ús domèstic com per
l&rsquo;industrial, retorna al seu curs. Poca aigua es reté en la seva
utilització: beure, regar&hellip; I fins i tot aquesta acabarà tornant‑hi.</p>
<p>P.‑ <strong>L&rsquo;aigua és tan sols un vehicle, en el què s&rsquo;hi hauran incorporat
diferents productes, ja siguin o no solubles, biodegradables&hellip;</strong></p>
<p>A.‑ <strong>Reconeixibles directament (per la vista, l&rsquo;olfacte&hellip;),
assimilables per la natura o no.</strong></p>
<h3 id="definició-1"><strong>Definició</strong></h3>
<p>A.‑ Des de fa uns anys l&rsquo;aigua es ven per volum mitjançant comptadors de
manera que tan sols gastem l&rsquo;aigua que necessitem.</p>
<p>P.‑ Vols dir que contaminem tota l&rsquo;aigua que ens arriba.</p>
<p>R.‑ Es clar, quan l&rsquo;aigua es comprava per cabal, per pintes, i no pas
per volum, tan sols es contaminava part de la que ens arribava i, el
nivell de contaminació era inferior.</p>
<p>A.‑ A més els cabals dels desaigües eren constants i per tant, la
capacitat autodepuradora de la natura era més efectiva.</p>
<p>P.‑ L&rsquo;excessiu aprofitament de l&rsquo;aigua és el que fa que s&rsquo;arribi a
aquests alts nivells de contaminació.</p>
<p>J.‑ ¿Com es podria definir l&rsquo;aigua contaminada?</p>
<p>A.‑ Per dir‑ho de manera general, <strong>definiria la contaminació com una
alteració en el medi natural que provoca una modificació no desitjada.</strong></p>
<p>P.‑ <strong>El que ens interessa no és el que duu l&rsquo;aigua, sinó com afectarà
l&rsquo;home i el seu entorn.</strong></p>
<h3 id="ens-cal-tancar-els-cicles-ecològics"><strong>Ens cal tancar els cicles ecològics</strong></h3>
<p>R.‑ Molt bé, o sigui que <strong>si aconseguim treure profit del que porta
l&rsquo;aigua, no direm que està contaminada, sinó enriquida.</strong></p>
<p>A.‑ Aquesta és la clau de volta d&rsquo;aquest tema. <strong>El que ens cal trobar
és una activitat complementària que, aprofitant el que té l&rsquo;aigua, la
retorni altra vegada a unes condicions desitjables.</strong></p>
<p>J.‑ Com a model d&rsquo;aquest tipus d&rsquo;actuació tenim la d&rsquo;un escorxador (una
de les indústries més contaminadores), que amb les deixalles alimenta
una granja de galls d&rsquo;indi i amb les deixalles d&rsquo;aquests una
piscifactoria de truites.</p>
<p>P.‑ És una idea semblant a la que explicàvem l&rsquo;altre dia sobre la
possibilitat de netejar els boscos amb cabres. En definitiva: Utilitzar
el que no volem (en el bosc) per treure&rsquo;n profit (i al mateix temps
abonar‑lo).</p>
<p>A.‑ La meva proposta anava per aquest camí.</p>
<p>P.‑ Però no em diràs que tot el que porta l&rsquo;aigua sigui aprofitable!</p>
<p>A.‑ Cal ser molt inflexibles en aquest sentit, de manera que <strong>el que no
és aprofitable, no l&rsquo;hi podem llençar.</strong></p>
<p>R.‑ ¿I quins serien aquests productes que no podem llençar per la
claveguera?</p>
<p>A.‑ <strong>Productes verinosos, metalls pesats, antibiòtics,</strong> els que ens
destruirien qualsevol projecte que poguéssim desenvolupar, i poques
coses més.</p>
<p>J.‑ Tens raó, tots aquests són productes que cal reciclar o substituir.</p>
<h3 id="inconvenients-de-les-depuradores"><strong>Inconvenients de les depuradores</strong></h3>
<p>R.‑ ¿Per què no ens concretes la teva proposta?</p>
<p>A.‑ No és tan sols una proposta, sinó també una críti­ca.</p>
<p>P.‑ Entesos. En primer lloc, hauríem de posar‑nos d&rsquo;acord pel que fa als
cabals que cal tractar.</p>
<p>A.‑ Les solucions de la Generalitat i de l&rsquo;Ajuntament pretenien depurar
uns 27.000 m^3^ / dia, una quarta part del cabal mig del Ripoll.</p>
<p>R.‑ ¿Es cert?</p>
<p>J.‑ <strong>Les depuradores que s&rsquo;instal⋅len no accepten variacions de cabal i
per tant, cal tractar sempre els cabals mínims</strong>, si no s&rsquo;haurien de
parar i l&rsquo;engegada és costosa.</p>
<p>R.‑ ¿Per aquest motiu, <strong>s&rsquo;instal⋅len per tractar tan sols una part del
cabal real dels rius?</strong></p>
<p>J.‑ Atès que aquest sistema de purificació no accepta puntes de cabal si
bé es poden absorbir per acumulacio puntes horàries, no es poden
absorbir puntes de temporada.</p>
<p>A.‑ Un altre aspecte és si el desenvolupament d&rsquo;aquest programa produirà
realment un increment de VALOR suficient per a justificar la inversió i
el cost de posar en funcionament el pla.</p>
<p>J.‑ Jo ho diria d&rsquo;una altra manera: <strong>¿Quantes depuradores que s&rsquo;han
construït estan funcionant? I de les que funcionen, ¿quantes ho fan
correctament?</strong></p>
<p>A.‑ Si aquí no som a Amèrica,¿podem imitar l&rsquo;actuació dels americans?</p>
<p>P.‑ Vols dir que són instal⋅lacions d&rsquo;alt cost i de baix rendiment.</p>
<p>A.‑ <strong>Amb aquestes instal⋅lacions allò que es fa és gastar per
llençar.</strong> És el mateix plantejament de les escombraries, però adaptat a
un altre mitjà.</p>
<h3 id="oportunitat-dels-projectes"><strong>Oportunitat dels projectes</strong></h3>
<p>J.‑ Tots aquests projectes són antiquats perquè no contemplen el
problema des d&rsquo;una situació com l&rsquo;actual. Ara l&rsquo;energia és cara.</p>
<p>A.‑ És cert, la lentitud en adoptar decisions comporta que s&rsquo;hagin
quedat obsoletes.</p>
<p>R.‑ ¿S&rsquo;han considerat les conseqüències que pot com­portar a la ciutat,
una decisió no encertada en aquesta matèria?</p>
<p>A.‑ És evident que la solució que es porti a terme haurà de ser
utilitzada en el futur.</p>
<p>P.‑ De fet, caldrà que s&rsquo;adapti a unes exigències que són encara poc
conegudes.</p>
<h3 id="autodepuració"><strong>Autodepuració</strong></h3>
<p>J.‑ Tu, Antoni, pretens <strong>potenciar la capacitat depuradora del medi,
així s&rsquo;obtindrien resultats més naturals, es reduirien les
instal⋅lacions i s&rsquo;eliminarien els additius.</strong></p>
<p>A.‑ Per a potenciar la capacitat autodepuradora de la natura el primer
que ens caldrà fer serà incrementar la quantitat d&rsquo;aigua en el nostre
medi.</p>
<p>P.‑ Vols dir retenir l&rsquo;aigua tant com es pugui.</p>
<p>A.‑ Sí, tant a la superfície com a dins del sòl.</p>
<p>R.‑ ¿Per això pretens fer les rescloses que en dius poroses i potenciar
el rec i el drenatge?</p>
<p>A.‑ En primer lloc quanta més aigua tinguem per la mateixa contaminació,
menys concentració de contaminants tindrem.</p>
<p>P.‑ I la contaminació és un problema de concentració.</p>
<p>J.‑ Donat que la depuracio l&rsquo;aconseguim a base de filtració, airejament,
precipitació, floculació, decantació, sedimentació&hellip;</p>
<p>R.‑ El que preteneu és afavorir aquests processos de manera natural.</p>
<p>P.‑ Ja ho entenc. L&rsquo;aigua de la pluja cau molt depressa i quan s&rsquo;escola
lliurement pel riu encara ho fa massa depressa.</p>
<p>A.‑ Amb les rescloses s&rsquo;aconseguiria retenir l&rsquo;aigua molt més.</p>
<p>J.‑ Però si comparem la velocitat que porta l&rsquo;aigua que retenim
mitjançant les petites rescloses que es proposen amb la velocitat que
porta quan està sota terra, veurem que encara és molt més lenta i que
varia segons el tipus de terreny.</p>
<p>R.‑ O sigui que la millor manera de frenar l&rsquo;aigua és posant‑la sota
terra.</p>
<p>P.‑ Per aquest motiu també parles de potenciar el rec i el drenatge.</p>
<p>A.‑ Aquesta és la meva proposta.¿No és una bona depuradora la que
converteix els «pixats» de Saragossa en llagostins?</p>
<p>P.‑ A mi em sembla haver sentit parlar del problema de la salinització.</p>
<p>J.‑ La salinització és un problema inherent a la conca encara que la
contaminació l&rsquo;afavoreix.</p>
<p>R.‑ Antoni, explica&rsquo;ns d&rsquo;una vegada la teva proposta.</p>
<p>A.‑ Si en el terme de Sabadell el desnivell del riu Ripoll és d&rsquo;uns 90
m., hi cabrien unes 90 rescloses d&rsquo;un metre d&rsquo;alçada cadascuna.</p>
<p>R.‑ Si la millora del Ripoll passa per convertir‑lo en una granja de
granotes o d&rsquo;ànecs dins d&rsquo;un llac ple de joncs, ¿per què no ho acceptem?</p>
<p>P.‑ Dels col⋅lectors, ¿no en podem dir granges de rates?</p>
<p>A.‑ Però no volem les rates que criem (alimentem).</p>
<p>R.‑ 90 rescloses de 100 m. d&rsquo;amplada i 1 m. de profunditat, a 5.000 pts.
el metre, costarien 45 mil⋅lions de pessetes. ¿D&rsquo;acord?</p>
<p>J.‑ ¿I el Riu Sec?</p>
<p>A.‑ ¿Per què menysprear el llit del Riu Sec per a la depuració?</p>
<p>J.‑ S&rsquo;hi pretén construir una granja de rates (una col⋅lectora) per fer
passar les aigües del Riu Sec al Ripoll i, haurà de seguir passant aigua
pel Riu Sec.</p>
<p>P.‑ Si el sistema de rescloses funciona, l&rsquo;estalvi sobre el pla de
sanejament a Sabadell fóra de no menys de 2450 milions de ptes. de l&rsquo;any
1985.</p>
<p>A.‑ El balanç energètic d&rsquo;una depuradora és sempre desfavorable, i, el
de les basses és favorable.</p>
<p>J.‑ Si es fes el drenatge del riu Ripoll en els punts en què hi té
obstacles i aquests fossin nivellats, ja podrien obtenir‑se dades
suficients per a la millora de la qualitat de l&rsquo;aigua i extrapolar‑ne
els resultats.</p>
<p>R.‑ Tal vegada, amb una escala de rescloses poroses al llarg de tot el
curs del Ripoll s&rsquo;hauria pogut eliminar l&rsquo;envestida del 1962 i evitar
les inundacions.</p>
<p>A.‑ <strong>Amb la instal⋅lació de rescloses s&rsquo;incrementaria la capacitat de
recàrrega del subalbi del Ripoll en un 3.000 per cent; o sigui, es
multiplicaria per 30 la recàrrega i per tant el problema de
sobreexplotació de l&rsquo;aqüífer quedaria resolt.</strong></p>
<p>R.‑ Si el pla de sanejament de l&rsquo;Ajuntament ja preveu la instal⋅lació de
rescloses,¿per què no es comença per aquí l&rsquo;actuació i es comproven els
resultats?</p>
<p>A.‑ La meva proposta també preveu refer l&rsquo;antiga acèquia Monart. Ara,
totalment abandonada.</p>
<h3 id="els-fangs-de-les-depuradores"><strong>Els fangs de les depuradores</strong></h3>
<p>J.‑ ¿I el tractament dels fangs de la depuradora?</p>
<p>A.‑ Aquest és un escàndol tan gros que val més que no en parlem.</p>
<p>P.‑ I ¿per què no? Jo no sé de què va.</p>
<p>A.‑ El tractament que es dóna a l&rsquo;aigua per depurar‑la, generalment,
consisteix en l&rsquo;addició de productes que reaccionin amb els que hi tenim
per neutralitzar‑los o deixar‑los de manera que els poguem extreure per
floculació.</p>
<p>J.‑ Primer hi afegirem els productes reactius i floculants i intentarem
homogeneitzar‑la</p>
<p>A.‑ Després de l&rsquo;homogeneització la passarem a un digestor on intentarem
que es podreixi.</p>
<p>J.‑ O sigui que actuin bactèries que es mengin o transformin la matèria
orgànica que hi ha en CO2.</p>
<p>A.‑ Per anar depressa i evitar que es desprengui massa pudor injectarem
grans quantitats d&rsquo;aire.</p>
<p>J.‑ Quan considerem acabada la fase d&rsquo;airejament, que consumeix una gran
quantitat d&rsquo;energia, passarem a la floculació.</p>
<p>A.‑ Que és on el que l&rsquo;hi hem posat al començament ens ha de permetre
separar l&rsquo;aigua del que porta en forma de fang.</p>
<p>J.‑ El més trist és que aquests fangs que són el que no volíem a l&rsquo;aigua
més el que li hem afegit acostumen a anar al mateix riu que es pretenia
depurar.</p>
<h3 id="conclusió-2"><strong>Conclusió</strong></h3>
<p>A.‑ <strong>Amb la depuradora el que fem és imitar el que fa la natura, però
afegint‑hi més productes i energia, molta energia.</strong></p>
<p>J.‑ <strong>Aquesta proposta pretén fer el mateix però sense productes ni
energia, aprofitant la natura per al nostre benefici.</strong></p>
<p>A.‑ <strong>Es tractaria doncs, d&rsquo;instal⋅lar un cicle ecològic d&rsquo;acord amb la
natura i favorable a l&rsquo;home.</strong></p>
<p>P.‑ Si admi­nistrar vol dir tenir cura de l&rsquo;aprofitament dels recursos,
¿per què l&rsquo;Administració insisteix en gastar en lloc d&rsquo;administrar?</p>
<p><br />

<br />
</p>
<h2 id="6-polígons-industrials"><strong>6. POLÍGONS INDUSTRIALS</strong></h2>
<h3 id="planificació-urbanística"><strong>Planificació urbanística</strong></h3>
<p>P.‑ Ferran, dies enrera vam dir que quan vinguessis aprofitaríem per
parlar de polígons industrials, com un exemple de planificació, dels
seus efectes i conseqüències.</p>
<p>En Ferran, el més gran de la colla, participa en diferents negocis i la
seva activitat preferent és la promoció immobiliària.</p>
<p>P.‑ Crec que <strong>tota planificació representa per alguns privació de
llibertat.</strong></p>
<p>A.‑ <strong>És una forma d&rsquo;estandarització i homogeneització. Per tant
qualsevol planificació comporta al meu entendre, un empobriment
intel⋅lectual, cultural i fins i tot econòmic.</strong></p>
<p>F.‑ Us mireu això des d&rsquo;un angle molt estrany.</p>
<p>R.‑ Ja sé que ho veus molt diferent, això.</p>
<p>F.‑ No us penseu que no em molesta el que no em deixin fer el que vulgui
però crec que l&rsquo;ordre és molt important.</p>
<p><strong>Tota planificació és sempre millorable</strong></p>
<p>A.‑ <strong>L&rsquo;ordre sí, però dins de la diversitat, tot el que fa l&rsquo;home és
sempre millorable. No sé de cap planificador que sigui un Déu. Per tant
qui més sàpiga que més hi digui.</strong></p>
<p>F.‑ Però això no pot ser, vosaltres prediqueu l&rsquo;anarquia!</p>
<p>P.‑ Ferran, no confonguis l&rsquo;anarquia amb la diversitat.</p>
<p><strong>Planificar per l&rsquo;home</strong></p>
<p>A.‑ <strong>La riquesa ve de la diversitat. La uniformitat és pobresa.</strong></p>
<p>F.‑ Sou una colla d&rsquo;àcrates.</p>
<p>P.‑ Si d&rsquo;anar endavant, millorar el que tenim, apostar per reclamar la
realització de la persona, en dius ser àcrata&hellip;</p>
<p>F.‑ No us ofengueu.</p>
<p>R.‑ T&rsquo;entenem i coneixem el teu punt de vista. En aquest món tots hi som
perquè hi hagi de tot.</p>
<h3 id="interès-de-la-planificació"><strong>Interès de la planificació</strong></h3>
<p>P.‑ ¿A qui creus, Ferran, que interessen els polígons industrials?</p>
<p>F.‑ Home! A mi em sembla que es fan per aconseguir limitar l&rsquo;establiment
d&rsquo;indústries en indrets concrets, amb tots els serveis que necessiten,
perquè puguin ser competitives i no molestin a ningú.</p>
<p>P.‑ Ara bé, crec que cal remarcar el fet que un polígon industrial
comporta un increment dels trasports.</p>
<p>R.‑ <strong>Un polígon industrial és una concentració d&rsquo;indústries. I, ¿la
contaminació és una conseqüència de la concentració?</strong></p>
<p>A.‑ Sí, la contaminació és una conseqüència de l&rsquo;excés de transport, com
diu el Dr. Margalef.</p>
<p>P.‑ Concentrar indústries és provocar canvis ecològics importants.</p>
<p>R.‑ ¿Què et sembla Ferran, veus per on van els trets?</p>
<p>F.‑ Potser sí, però francament no m&rsquo;ho havia mirat mai des d&rsquo;aquest
costat.</p>
<p>A.‑ I, ¿quants anys dura un polígon industrial?</p>
<p>F.‑ La veritat és que moltes vegades abans d&rsquo;acabar de ser ple ja es
queda antiquat.</p>
<p>R.‑ I, ¿com acaba un polígon industrial?</p>
<p>F.‑ Es difícil reconvertir un polígon industrial.</p>
<p>P.‑ Encara podem anar per un altre costat, un altre argument en contra
dels polígons industrials i per ampliació contra tota forma de
planificació des de dalt.¿Quantes hores s&rsquo;utilitza un polígon
industrial?</p>
<p>A.‑ Un polígon industrial provoca hores punta en els desplaçaments del
personal que hi treballa. Això farà encarir els productes.</p>
<p>P.‑ Sí, un polígon industrial resulta socialment car.</p>
<h3 id="balanç-energètic"><strong>Balanç energètic</strong></h3>
<p>A.‑ ¿El balanç energètic d&rsquo;un polígon industrial és negatiu?</p>
<p>F.‑ ¿Què voleu dir amb això de balanç energètic?</p>
<p>A.‑ El balanç és sempre la resultant de la suma del que surt d&rsquo;un
sistema menys la suma del que hi entra. De la mateixa manera que estàs
acostumat a veure balanços comptables d&rsquo;empreses, bancs&hellip; Si apliquem
el mateix criteri podem parlar del balanç energètic.</p>
<p>F.‑ O sigui, la suma de les diferents formes d&rsquo;energia que surten d&rsquo;un
sistema, que en el cas d&rsquo;un polígon industrial, serien els productes
elaborats més els residus, la contaminació&hellip;</p>
<p>P.‑ A tot això haurem de restar‑li tot el que ens ha calgut aportar‑hi
en forma de matèries primeres, energia, esforç humà&hellip;</p>
<p>A.‑ Tot valorat en forma d&rsquo;energia, de la mateixa manera que un balanç
comptable està en pessetes.</p>
<p>P.‑ Si el balanç dóna positiu voldrà dir que de l&rsquo;activitat n&rsquo;obtenim un
profit, però si és negatiu voldrà dir que és més el que hi aportem que
el que en treiem, tindrem pèrdues.</p>
<p>F.‑ No ho havia pensat mai d&rsquo;aquesta manera.</p>
<p><strong>La planificació provoca marginació</strong></p>
<p>P.‑ Més encara. Els polígons industrials són un dels provocadors de la
marginació social.</p>
<p>F.‑ ¿Si no hi haguessin polígons industrials on posarien les indústries?</p>
<p>P.‑ <strong>Una societat ben organitzada ha de tenir de tot i amb mesura</strong>. Si
per fer anar una indústria necessitem personal, no podem separar el
personal de la fàbrica, i si aquest personal necessita menjar i la
fàbrica necessita energia i matèries primeres no podem separar‑la del
camp.</p>
<p>A.‑ Una comunitat ben organitzada té de tot el necessari i només el
necessari, perquè no és bo no tenir indústria ni tenir‑ne massa, com
tampoc no és bo tenir una població ni massa petita ni massa grossa.</p>
<p>P.‑ Vull dir que ens <strong>cal recuperar la consciència de tamany, de
diversitat.</strong></p>
<p>R.‑ Sempre acabem anant a parar al mateix lloc.</p>
<p>A.‑ Agafat d&rsquo;un altre angle, jo diria que <strong>un polígon industrial ple fa
por, i buit fa pena.</strong></p>
<p>R.‑ En tot cas, <strong>un polígon industrial és sempre un monstre.</strong></p>
<h3 id="planificació-i-especulació"><strong>Planificació i especulació</strong></h3>
<p>P.‑ ¿Els polígons industrials provoquen plusvàlues importants dels
terrenys escollits com a industrials?</p>
<p>R.‑ I tant!</p>
<p>P.‑ Els polígons industrials són una forma d&rsquo;especulació del sòl.</p>
<p>R.‑ Torna‑hi! T&rsquo;estàs fent pesat amb l&rsquo;especulació.</p>
<p>P.‑ <strong>L&rsquo;especulació és una manera d&rsquo;apropiar‑se del que és dels
altres.</strong></p>
<p>A.‑ Es aprofitar‑se d&rsquo;una manera premeditada i cons­cient dels defectes
de la llei i de la mala organització de la societat.</p>
<p>P.‑ <strong>És una de les formes més miserables d&rsquo;abús de poder i una de les
que menys dóna la cara.</strong></p>
<p>R.‑ Com t&rsquo;has descarregat!</p>
<p>A.‑ Desviem el tema, no fos cas que en Ferran ens tornés a tractar
d&rsquo;àcrates.</p>
<p>R.‑ ¿Es fan polígons industrials sobre terrenys agrícoles de regadiu?</p>
<p>P.‑ Sí, i és també, una altra manera d&rsquo;abusar del camp per part de la
ciutat, sembla que no s&rsquo;adonin que a la ciutat, la gent també necessita
menjar.</p>
<h3 id="conclusió-3"><strong>Conclusió</strong></h3>
<p>A.‑ ¿T&rsquo;has parat a pensar si els polígons industrials aconsegueixen els
fins pels que diuen que es fan?</p>
<p>R.‑ Realment, el que provoquen és una gran concentració d&rsquo;activitats
difícilment compatibles i que, a més a més, requereixen moltes
aportacions exteriors d&rsquo;energia, matèries, personal&hellip; Com podem veure,
tenen grans necessitats de serveis i transport.</p>
<p>P.‑ De fet, els polígons industrials interessen a gent del teu ram,
perquè gràcies a la seva creació poden fer grans promocions
estandaritzades i aconseguir importants plusvàlues.</p>
<p>R.‑ I encara podem anar més lluny, si la decisió de la instal⋅lació d&rsquo;un
polígon industrial depèn dels polítics, si comporta la realització de
grans plusvàlues: ¿qui pot negar que la temptació de fer un negoci no
hagi influït en la decisió d&rsquo;algun planificador?</p>
<p>A.‑ Home! Tots som de carn i ossos!</p>
<p>P.‑ Si no és per això, costa molt d&rsquo;entendre la fal⋅lera que tenen els
polítics per la planificació del sòl.</p>
<p>R.‑ Te n&rsquo;adones, Ferran, que no tot és tan net com ens ho volen fer
veure?</p>
<p>F.‑ Home, us podria dir de més d&rsquo;un cas, fins i tot d&rsquo;algun polític que
estava disposat a vendre&rsquo;m un solar de la institució que representava, a
bon preu si ell cobrava i en negre un bon grapat de bitllets.</p>
<p><strong>La planificació com abús de poder</strong></p>
<p>A.‑ ¿Veus com véns a la nostra? L&rsquo;actuació del poder està encaminada a
afavorir el poder.</p>
<p>R.‑ En conclusió, els polítics estan interessats en la planificació
perquè, apart de l&rsquo;interès personal que hi puguin tenir, també els
beneficia la massificació, la despersonalització i l&rsquo;atontament que això
significa.</p>
<p>A.‑ Ferran, ¿què t&rsquo;ha semblat? Nosaltres sempre estem així.</p>
<p>F.‑ Sort que ja hem arribat.</p>
<p><br />

<br />
</p>
<h2 id="7-túnels-al-tibidabo"><strong>7. TÚNELS AL TIBIDABO</strong></h2>
<p>A.‑ Fa molts dies que parlem del mateix.</p>
<p>P.‑ Realment tens raó! però em sembla que encara no hem esgotat el
material.</p>
<h3 id="megalocefalia"><strong>Megalocefalia</strong></h3>
<p>A.‑ Doncs, ¿què opines dels túnels al Tibidabo?</p>
<p>P.‑ Entenc els túnels com una gran infraestructura que obliga a fer
obres molt costoses.</p>
<p>A.‑ ¿Creus que foradar una muntanya per obrir una ciutat a l&rsquo;altra banda
és molt destructiu?</p>
<p>P.‑ Sí.</p>
<p>A.‑ Hem d&rsquo;entendre que els túnels del Tibidabo són tan sols un exemple.</p>
<p>P.‑ Vols dir que tot el que poguem dir dels túnels del Tibidabo ho podem
dir del túnel del Cadí‑Moixeró, s&rsquo;hauria pogut dir del túnel de Viel⋅lha
i dels cinturons de ronda&hellip;?</p>
<p>A.‑ I no tan sols això, sinó també pot aplicar‑se a tota gran
infraestructura destinada a mantenir les enormes concentracions urbanes:
autopistes, grans aeroports&hellip;</p>
<p>P.‑ Centrem‑nos en els túnels del Tibidabo, perquè pensar en tots els
disbarats a l&rsquo;hora, resulta massa fort.</p>
<h3 id="balanç-energètic-1"><strong>Balanç energètic</strong></h3>
<p>A.‑ A tu, ¿què et sembla? ¿el balanç energètic dels túnels serà positiu?</p>
<p>P.‑ Mira‑t&rsquo;ho per on vulguis, que no ho pot ser mai.</p>
<p>A.‑ I encara caldria fer un altre balanç que potser és més interessant,
em refereixo al balanç del benestar.</p>
<p>P.‑ Caldria que ens preguntéssim si es viurà millor gràcies als túnels.
O sigui, caldria valorar el que hi guanyaran entre tots els afectats per
una banda i el que hi perderan per l&rsquo;altra, i veure què sumarà més.</p>
<p>A.‑ Exacte, i aquest balanç sí que és important de fer, si és que en
sabessin. Es el que hauria de permetre prendre la decisió encertada.</p>
<p>P.‑ ¿Com ho veus, tu?</p>
<p>A.‑ Aquest balanç surt negatiu per tots dos costats, tant per Barcelona
com pel Vallès. I si no, vejam si saps trobar qui viurà millor gràcies
als túnels!</p>
<p>P.‑ Vols dir que la construcció dels túnels no beneficiarà a ningú.</p>
<p>A.‑ Gràcies als túnels, el col⋅lectiu afectat no gaudirà d&rsquo;un major
benestar, el ciutadà no gaudirà d&rsquo;una vida millor.</p>
<h3 id="megalomania"><strong>Megalomania</strong></h3>
<p>P.‑ Però ajudarem a fer Barcelona més gran, més important.</p>
<p>A.‑ A nosaltres no ens interessa la ciutat sinó les persones que hi
viuen, i la ciutat ideal, on es viu millor, és necessàriament molt més
petita.</p>
<p>P.‑ ¿Barcelona ja és massa gran?</p>
<p>A.‑ Crec que sí, i no tan sols això sinó que les ciutats, quan més grans
són, més cares resulten.</p>
<p>P.‑ ¿Vols dir cares en el sentit que viure‑hi resulta econòmicament car?</p>
<p>A.‑ No tan sols això, sinó que <strong>a mesura que es fan grosses, necessiten
cada cop més ajuts exteriors per a subsistir, que s&rsquo;acostuma a anomenar
«costos de capitalitat», però seria més encertat dir‑los «costos de
monstruositat».</strong></p>
<p>P.‑ I aquests costos també recauen sobre les persones que no viuen a la
ciutat, de manera que una gran ciutat és capaç d&rsquo;arruinar un país com
passa a l&rsquo;Argentina amb Buenos Aires, a Méxic amb M.D.F&hellip;.</p>
<p>A.‑ El cost de control, de transport, de comunicació, no creix de manera
proporcional al creixement d&rsquo;una ciutat, sinó que ho fa de manera molt
superior a la lineal.</p>
<p>P.‑ Tens raó, aquest fenòmen és real, ja que <strong>el cost de la ciutat és
tan elevat que fins i tot arruina la població del camp, de tal manera
que arriba un moment en el que la gent no pot viure en el camp per culpa
de la ciutat i es veu obligada a emigrar.</strong></p>
<p>A.‑ A mal viure a la ciutat, a omplir els seus suburbis, ampliant cada
vegada més la seva zona d&rsquo;influència.</p>
<p>P.‑ I d&rsquo;això en tenen la culpa les disposicions, lleis, i les actuacions
polítiques que afavoreixen el creixement de les ciutats.</p>
<p>P.‑ L&rsquo;única explicació que se m&rsquo;acut per justificar aquestes actuacions
és el control del vot.</p>
<p>A.‑ El fet d&rsquo;afavorir el creixement de les ciutats tan sols obeeix a un
interès del poder.</p>
<p><strong>La ciutat crea el suburbi</strong></p>
<p>P.‑ Vols dir que no s&rsquo;adonen que la ciutat com més gran és, menys té de
ciutat i més de suburbi.</p>
<p>A.‑ Mira&rsquo;t Barcelona, ¿què té de ciutat i què té de suburbi?</p>
<p>P.‑ Aleshores, ¿creus que els túnels no afavoreixen l&rsquo;equilibri social?</p>
<p>A.‑ Els túnels únicament afavoreixen que hi hagi més gent marginada.</p>
<p>P.‑ Els túnels creen suburbis.</p>
<p>A.‑ ¿Barcelona encara no en té prous de suburbis?</p>
<p>P.‑ ¿Es pot alleugerir Barcelona?</p>
<h3 id="benestar-o-poder"><strong>Benestar o poder</strong></h3>
<p>A.‑ Crec que un plantejament polític que tingués interès en millorar el
benestar dels ciutadans, en aconseguir que aquests visquessin millor,
hauria de donar a Barcelona un tamany més petit, més adequat a les seves
possibilitats.</p>
<p>P.‑ L&rsquo;alleugeriment de Barcelona ¿perjudicaria als seus ciutadans?</p>
<p>A.‑ Molts en marxarien per anar a viure millor i els que hi quedarien
també podrien viure‑hi millor.</p>
<p>P.‑ L&rsquo;alleugeriment de Barcelona ¿perjudicaria els banquers?</p>
<p>A.‑ A aquests sí, en aquest cas com en tants d&rsquo;altres, els seus
interessos estan ben al costat dels dels polítics.</p>
<p>P.‑ Així, creus que l&rsquo;alleugeriment de Barcelona perjudicaria els
polítics.</p>
<p>A.‑ Aquest és el motiu pel qual caminem en contra del seny i la raó,
perquè l&rsquo;interès del polític no es correspon amb l&rsquo;interès del ciutadà.</p>
<p>P.‑ L&rsquo;alleugeriment de Barcelona, ¿perjudica als rics?</p>
<p>A.‑ Rics i banquers si no germans, al menys parents.</p>
<p>P.‑ Fins i tot et surten rodolins.</p>
<p>A.‑ Fa temps que hi penso.</p>
<p>P.‑ L&rsquo;alleugeriment de Barcelona ¿perjudicaria als que tenen poder a
Barcelona?</p>
<p>A.‑ Si el poder el tenen els que hem dit, sí.</p>
<p><strong>Preu i «valor»</strong></p>
<p>P.‑ ¿A tu et sembla que la construcció dels túnels no produirà un
increment de «valor» que justifiqui el cost de la seva construcció?</p>
<p>A.‑ Si ho calculem en pessetes, des del punt de vista de l&rsquo;especulació,
segur que sí; però si ho mirem en «valor» real, el que es mesura pel
benestar que dóna, evidentment que no.</p>
<p>P.‑ No és el mateix preu que «valor».</p>
<p>A.‑ Si pretenem el benestar, el gaudiment, ens interessa el «valor», que
es correspon amb l&rsquo;interès del propietari d&rsquo;un bé per mantenir‑lo i
gaudir‑ne.</p>
<p>P.‑ El «valor» és intrínsec a la propietat i proporcional al benestar
que dóna.</p>
<p>A.‑ El preu és tan sols la quantitat de diner que s&rsquo;ha de donar a canvi
d&rsquo;una cosa i per tant, susceptible de variar per qualsevol motiu.</p>
<p>P.‑ El diner és tan sols l&rsquo;eina que acceptem normalment per fer les
transaccions. I és una eina de «valor» no constant.</p>
<p>A.‑ El concepte de preu està lligat al d&rsquo;especulació. A l&rsquo;especulador li
interessa guanyar diners, a la societat li interessa incrementar els
béns dels quals e podrà gaudir, el «valor», no el preu.</p>
<p>P.‑ ¿Els túnels són una conseqüència d&rsquo;una societat individualista?</p>
<p>A.‑ Sempre és el mateix, són una conseqüència del fet que l&rsquo;interès dels
representants no es correspon amb l&rsquo;interès dels ciutadans.</p>
<p>P.‑ No s&rsquo;hauria d&rsquo;encarregar mai l&rsquo;estudi de la conveniència de la
construcció dels túnels a uns senyors que pensen com si encara fossim
als anys seixanta (els de la disbauxa).</p>
<p>A.‑ Com si encara poguessim seguir lluitant contra la natura.</p>
<h3 id="interès"><strong>Interès</strong></h3>
<p>P.‑ Per tant, ¿creus que la construcció dels túnels tan sols interessa
als polítics, als rics, però de cap manera a la comunitat?</p>
<p>A.‑ Sí, i em sembla que el món d&rsquo;avui va en una altre direcció.</p>
<p>P.‑ ¿L&rsquo;interès pels túnels és social o polític?</p>
<p>A.‑ Però, ¿vols dir que això té alguna importància?</p>
<p>P.‑ La veritat és que sempre es compleix allò de&hellip; ¿farem perquè convé
o farem perquè ens interessa?</p>
<p>A.‑ <strong>Ens cal trobar una fórmula de convivència en la qual coincideixi
l&rsquo;interès individual amb el col⋅lectiu.</strong></p>
<p>P,‑ <strong>Cal organitzar la societat de manera que l&rsquo;interès de l&rsquo;individu
es correspongui amb l&rsquo;interès de la comunitat.</strong></p>
<p>A.‑ <strong>O dit d&rsquo;una altra manera, en la qual l&rsquo;interès de la comunitat,
sigui la suma dels interessos dels seus membres.</strong></p>
<p>P.‑ Això deixem‑ho aquí per ara, seria un tema que ens portaria a una
discussió massa llarga. No tenim pas prou temps, avui.</p>
<h3 id="la-ciutat-a-vol-docell"><strong>La ciutat a vol d&rsquo;ocell</strong></h3>
<p>A.‑ Què et sembla, ¿la gent es transporta o s&rsquo;agita, a la ciutat?</p>
<p>P.‑ ¿Vols dir si la gent a la ciutat crea moviment o brogit?</p>
<p>A.‑ <strong>Si et mires les ciutats de manera objectiva, com si la veiessis
per primera vegada descobreixes que hi ha molts moviments contradictoris
o que tan sols pretenen mantenir un teixit absurd de relacions que,
paradoxalment, impedeixen tota relació veritable.</strong></p>
<p>P.‑ Es cert.</p>
<h3 id="agitació"><strong>Agitació</strong></h3>
<p>A.‑ L&rsquo;aglomeració impedeix la comunicació o afavoreix l&rsquo;aïllament.</p>
<p>P.‑ Això ens porta a diferenciar: Transport de comunicació.</p>
<p>A.‑ ¿I per què no anar més enllà: Comunicació o dominació?</p>
<p>P.‑ O, diguem‑ho més clar: Comunicació o «atontament».</p>
<p>A.‑ ¿Als polítics, els interessa la comunicació o la dominació?</p>
<p>P.‑ És prou clar.</p>
<h3 id="conclusió-4"><strong>Conclusió</strong></h3>
<p>A.‑ ¿L&rsquo;efecte de la construcció dels túnels no serà semblant al de les
mines del rei Porcioles (aparcaments subterranis)?</p>
<p>P.‑ Vols dir que en una ciutat s&rsquo;hi posen sempre tants cotxes com n&rsquo;hi
caben.</p>
<p>A.‑ Al menys a partir dels 60 la tendència és aquesta.</p>
<p>P.‑ Ens hem posat altra vegada en un terreny relliscós.</p>
<p>A.‑ Intentem doncs, d&rsquo;agafar‑ho per un costat diferent.</p>
<p>P.‑ ¿Per on?</p>
<p>A.‑ Els túnels són antinaturals. ¿Podem permetre&rsquo;ns la destrucció de la
natura?</p>
<p>P.‑ Vols dir que no podem seguir anant en contra de la natura.</p>
<p>A.‑ <strong>La naturalesa sempre està en equilibri.</strong></p>
<p>P.‑ <strong>Després de la nostra intervenció, ¿el nou equilibri de la natura,
ens serà favorable o desfavorable?</strong></p>
<p>A.‑ <strong>Si seguim variant l&rsquo;equilibri de la natura, pot ser que aquesta
retrobi l&rsquo;equilibri en una nova situació en la qual no hi capiguem.</strong></p>
<p>P.‑ Per tant, podem fer‑nos altra vegada la pregunta: ¿Tenir en compte
la natura és un plaer o una necessitat?</p>
<p>A.‑ Una necessitat, fixa&rsquo;t que la ciutat crea el problema del transport,
i donat que el problema ecològic és un problema de transport. Aleshores
el problema ecològic el crea la ciutat.</p>
<p>P.‑ Em sembla prou evident.</p>
<p>A.‑ ¿Podem acceptar la distribució del poder i l&rsquo;organització de la
societat que tenim?</p>
<p>P.‑ I ¿de què ve això, ara?</p>
<p>A.‑ Home! La responsable d&rsquo;aquesta situació és l&rsquo;organització de la
societat i la divisió del poder.</p>
<p>P.‑ ¿I si pretenguéssim construir una societat lliure, feta d&rsquo;homes
lliures?</p>
<p>A.‑ Aleshores, ¿per què els túnels?</p>
<p>P.‑ Construiran els túnels ¿perquè vivim en una de­mocràcia o perquè
vivim en una democràcia occidental?</p>
<p>A.‑ Està clar que fer els túnels avui és jugar brut.</p>
<p>P.‑ ¿Qui no estigui d&rsquo;acord amb els túnels tindrà la mateixa força per a
fer‑se sentir que els que volen construir‑los?</p>
<p>A.‑ Aleshores i com que ja hem arribat, podem acabar tot dient: Túnels
no, gràcies!</p>
<p><br />

<br />
</p>
<h2 id="8-publicitat"><strong>8. PUBLICITAT</strong></h2>
<p>A.‑ Fa dies que analitzem diferents actituds o actuacions de l&rsquo;home que,
si bé es consideren normals o intrascendents, el condicionen i el
perjudiquen.</p>
<p>R.‑ Sí, i això és una conseqüència de la pròpia manera com està
organitzat.</p>
<p>A.‑ O, per ser més contundents, de l&rsquo;organització actual de la nostra
societat.</p>
<p>P.‑ De totes maneres, encara no hem parlat de la més pròpia dels nostres
temps, la que actualment més condiciona la nostra manera de viure.</p>
<h3 id="informació-o-condicionament"><strong>Informació o condicionament</strong></h3>
<p>A.‑ Et refereixes a la publicitat, no?</p>
<p>P.‑ Sí, però digueu‑me, què s&rsquo;entén per publicitat? o, què ens pensem
que és la publicitat?</p>
<p>A.‑ Es la divulgació feta mitjançant cartells, anuncis&hellip;</p>
<p>P.‑ Em sembla que aquesta definició ens pot fer caure en un parany. Es
molt important que distingim dins de la publicitat dos aspectes o tipus
diferents: si bé una publicitat pot informar‑nos, un altre
condicionar‑nos. I el pitjor es que a vegades creus que t&rsquo;informa quan
en realitat et condiciona.</p>
<p>A.‑ Se&rsquo;ns inclou dins de la definició de publicitat dos conceptes, l&rsquo;un
relacionat amb la informació i l&rsquo;altre amb la propaganda.</p>
<p>P.‑ Ens caldrien utilitzar dos termes diferents per expressar dues
accions o efectes tan contradictoris de la publicitat com aquests.</p>
<p>A.‑ Un missatge informatiu vol donar a conèixer una realitat, sense
buscar cap tipus de resposta determinada per part del receptor.</p>
<p>P.‑ En canvi la propaganda vol moure, influir, induir al seu receptor&hellip;</p>
<h3 id="més-menys-llibertat"><strong>Més menys llibertat</strong></h3>
<p>A.‑ L&rsquo;anunci de caràcter informatiu, de fet, està ampliant el conjunt de
possibilitats per escollir.</p>
<p>P.‑ I això fa més lliure, més culte, més ric a l&rsquo;individu. ¿Esteu
d&rsquo;acord?</p>
<p>A.‑ <strong>La propaganda genera missatges destinats a influir en l&rsquo;opinió
dels altres.</strong></p>
<p>P.‑ <strong>La propaganda cal entendre‑la com un reforç positiu (recorda <em>El
Walden dos</em>, de B.F.Skinner) que limita la llibertat dels individus
sense que se n&rsquo;adonin ni, per tant, sense que es rebel⋅lin.</strong></p>
<h3 id="foment-de-desigualtats-socials"><strong>Foment de desigualtats socials</strong></h3>
<p>A.‑ I ¿a qui beneficia la propaganda, a qui li interessa?</p>
<p>P.‑ <strong>Qui promou un campanya publicitària cerca el seu propi benefici,
pretén que tan sols l&rsquo;afavoreixi a ell.</strong></p>
<p>A.‑ <strong>Quan es donen situacions de gran audiència, com pot ser la
retransmissió d&rsquo;una final de futbol, la propaganda interessa únicament a
qui pugui treure profit de l&rsquo;audiència, i per tant, a grans empreses (
multinacionals ).</strong></p>
<p>P.‑ <strong>La propaganda potencia les desigualtats socials, ja que promou la
superioritat dels uns respecte dels altres. No pretén afavorir la
societat sinó a individus concrets.</strong></p>
<h3 id="preu-de-la-publicitat"><strong>Preu de la publicitat</strong></h3>
<p>P.‑ I per això mateix, no resulta cap problema que la propaganda sigui
cara.</p>
<p>R.‑ Aleshores, només pot fer propaganda qui té diners, ¿no?</p>
<p>P.‑ Evidentment, no cal ser gaire perspicaç per adonar‑se&rsquo;n.</p>
<h3 id="la-propaganda-com-a-mitjà-per-aconseguir-el-poder"><strong>La propaganda com a mitjà per aconseguir el poder</strong></h3>
<p>A.‑ <strong>L&rsquo;organització actual de la societat depèn de la propaganda. Es fa
necessària tant per accedir al poder, com per mantenir‑s&rsquo;hi. Tant és que
sigui polític com econòmic, com&hellip; M&rsquo;atreviria a dir, fins i tot, que el
poder militar depèn de la propaganda per mantenir‑se.</strong></p>
<p>P.‑ Les desfilades i altres exhibicions de l&rsquo;exèrcit tenen el proposit
de justificar la seva existència.</p>
<p>A.‑ I de mantenir el poder establert.</p>
<p>P.‑ Així s&rsquo;encarrega d&rsquo;impressionar o de recordar que hi ha una força
armada a punt per a destruir.</p>
<p>R.‑ Ara que ho dius, em fas adonar que els uniformes militar fins i tot
els de camuflatge són vistosos, impactants&hellip; propagandístics podríem
dir!</p>
<p>A.‑ Tot plegat és molt gruixut, perquè venim a dir que la propaganda
atempta contra el dret natural, contra els drets humans.</p>
<p>P.‑ Sí, però com que interessa al poder, ¿com vols que en prescindim?</p>
<h3 id="treballs-innecessaris"><strong>Treballs innecessaris</strong></h3>
<p>P.‑ A més a més, hi ha molta gent que en viu de la propaganda:
publicistes, impressors, dissenyadors gràfics&hellip; I d&rsquo;altra banda,
possibilita molts actes públics: espectacles, esports&hellip;</p>
<p>A.‑ És cert, aquestes professions estan lligades al món de la
propaganda.</p>
<p>P.‑ Aquesta observació és encertada, però potser caldria anar més enllà,
és a dir, potser ens hauríem de qüestionar, una vegada més, el sistema
d&rsquo;organització social que obliga tothom a treballar.</p>
<p>A.‑ I tan sovint de la manera més absurda: treballant els uns contra els
altres.</p>
<p>P.‑ Si prescindim dels treballs innecessaris, ¿aconseguirem un major
benestar?</p>
<p>R.‑ Home! no ho entenc massa, això. ¿Estem enviant tan alegrement tota
una colla de professionals a l&rsquo;atur?</p>
<p>P.‑ No és això exactament, perquè la pròpia societat, amb l&rsquo;aplicació de
les lleis del mercat, ja s&rsquo;encarregarà d&rsquo;oferir‑els‑hi altres tasques.</p>
<p>R.‑ Ja ho veig! Si eliminem la propaganda, aquests publicistes farien
d&rsquo;informadors, ¿no?</p>
<p>P.‑ Pot servir d&rsquo;exemple&hellip; A més a més, molt probablement treballarien
menys.</p>
<h3 id="la-propaganda-com-a-generadora-de-pobresa"><strong>La propaganda com a generadora de pobresa</strong></h3>
<p>A.‑ No obstant, quan us deia que prescindir de les feines innecessàries
ens portaria un major grau de benestar, em referia sobretot a
l&rsquo;empobriment que generen.</p>
<p>P.‑ El cost de la propaganda recau nesessàriament en el preu del
producte que s&rsquo;anuncia o en un increment de la despesa pública.</p>
<p>A.‑ Tant per un cantó com per l&rsquo;altre anirà a càrrec del poder
adquisitiu de la població que no tingui la capacitat de traspassar
aquest cost a un altre.</p>
<p>R.‑ No ho entenc, ¿quina relació tenen amb la pobresa?</p>
<p>P.‑ Tota feina innecessària suposa un cost que ha de pagar algú i per
tant, resulta una contrapartida desfavorable per a la societat.</p>
<p>A.‑ Imagina&rsquo;t si n&rsquo;arriba a ser d&rsquo;absurd el nostre sistema, que fins i
tot sortiria més a compte pagar el mateix salari sense que es realitzés
cap d&rsquo;aquests tipus de treball innecessari.</p>
<h3 id="salari-de-subsistència"><strong>Salari de subsistència</strong></h3>
<p>R.‑ De totes totes, no podem negar a la publicitat la funció de
presentar‑nos objectes i productes que ens resulten útils.</p>
<p>P.‑ Em sembla que en tens una visió prou càndida,¿no t&rsquo;adones que la
publicitat et presenta un món irreal, i que amb mitges veritats i mitges
mentides et vol crear noves necessitats?</p>
<p>A.‑ I tant, i aquestes noves necessitats provoquen una modificació del
«salari de subsistència».</p>
<p>R.‑ ¿Què vols dir amb això de «salari de subsistència»?</p>
<p>A.‑ Seria el salari necessari per poder viure en una determinada
societat. I per tant, d&rsquo;acord amb el sistema, el tipus de vida
d&rsquo;aquesta.</p>
<p>P.‑ És clar! El que cal veure és com afecta aquesta modificació. La
propaganda incrementa el cost d&rsquo;un producte però, ben mirat, és un
encariment que no té una justificació real.</p>
<p>R.‑ Ara m&rsquo;he perdut, ¿què vols dir que no té una justificació real?</p>
<p>P.‑ Potser no m&rsquo;he explicat prou bé, el treball de producció, justifica
un cost; per exemple, el treball que pot fer un mecànic, un tècnic&hellip;
qualsevol elaboració d&rsquo;un producte o servei, justifica el seu cost.</p>
<p>R.‑ ¿Aleshores voleu dir que la propaganda és un cost «improductiu»?</p>
<p>P.‑ Just! La propaganda perjudica als països més pobres gràcies a
aquesta modificació dels «salaris de subsistència» que es dóna en els
països rics.</p>
<p>A.‑ O no tan sols als països més subdesenvolupats, també en el propi
país afecta els grups marginals, la gent del camp, el quart mon.</p>
<p>R.‑ És clar, perquè els rics acostumen a superar les crisis,
traslladant‑les a poblacions o països que estan sota la seva
dependència.</p>
<h3 id="productes-light"><strong>Productes «light»</strong></h3>
<p>A.‑ Tornant a la idea de l&rsquo;encariment que suposa,¿no creieu que hi ha
productes que només són propaganda?</p>
<p>P.‑ I tant, i ben mirat és força absurd, quasi podríem parlar de
productes «inexistents».</p>
<p>A.‑ ¿Què són sinó els productes «light»?, t&rsquo;anuncien un formatge que no
té les qualitats bàsiques del formatge.</p>
<p>P.‑ O una llet sense nata i sense crema, increïble!</p>
<p>A.‑ O la margarina que porta menys grassa, que és el mateix que anunciar
grassa amb menys grassa!</p>
<p>P.‑ Ens anuncien absurds, i ens els empassem tan tran­quil⋅lament i tan
convençuts.</p>
<p>A.‑ Fins i tot hi ha qui demana al seu botiguer aquell iogurt que
aprima!</p>
<p>P.‑ És per això mateix que es pot dir que la propaganda et fa creure
mentides, o et fa veure miratges.</p>
<h3 id="publicitat-contrapublicitat"><strong>Publicitat contra‑publicitat</strong></h3>
<p>A.‑ I per un altre cantó, cal tenir present que tot aquest muntatge està
depenent del nivell d&rsquo;«equilibri publicitari».</p>
<p>R.‑ Que dius tu, ara!</p>
<p>A.‑ Sí home, sembla que et parli amb «sua‑hilli», si diverses empreses
es reparteixen el mercat d&rsquo;un determinat producte es veuen obligades a
mantenir una propaganda semblant, perquè o bé lluiten per conservar el
mercat que tenen, o bé han de recuperar el mercat que els ha pres la
competència mitjançant propaganda.</p>
<p>P.‑ Aleshores, aquesta propaganda que necessitem per contrarrestar la
propaganda que fan els competidors podria anomenar‑se «publicitat
contra‑publicitat», ¿no et sembla?</p>
<p>R.‑ Sí, en aquest sentit sí.</p>
<h3 id="publicitat-i-crisi"><strong>Publicitat i crisi</strong></h3>
<p>A.‑ Aquesta propaganda contra‑propaganda doncs, es farà per mantenir
l&rsquo;equilibri inicial, ara bé, això suposarà un encariment del producte.</p>
<p>P.‑ Així doncs, en el moment en què el cost de la publicitat no pugui
ser suportat per un increment de productivitat en el conjunt de la
societat, possiblement provoqui una crisi.</p>
<h3 id="propaganda-i-moral"><strong>Propaganda i moral</strong></h3>
<p>A.‑ Si com hem anat dient, la propaganda té el propòsit de convèncer,
d&rsquo;influir pel propi benefici, ¿considereu acceptables les campanyes
publicitàries destinades als infants?</p>
<p>P.‑ ¿I la dels productes alcohòlics o el tabac?</p>
<p>A.‑ ¿I pot acceptar‑se la propaganda de productes ine­xistents que no
són sinó propaganda?</p>
<p>R.‑ Són qüestions que fan pensar.</p>
<p>P.‑ I ara, si tenim present per quins mitjans es fa la propaganda,
encara ens estirarem més els cabells.</p>
<h3 id="subvenció-a-la-propaganda"><strong>Subvenció a la propaganda</strong></h3>
<p>A.‑ Veuràs, el gran allau de propaganda et ve per la televisió.</p>
<p>P.‑ <strong>Molt bé, cal adonar‑se que si la televisió és pública, es
beneficia del pressupost públic. Voldrà dir que la propaganda que es fa
en aquest mitjà està subvencionada, ¿no esteu d&rsquo;acord?</strong></p>
<p>R.‑ Em sembla que he perdut el fil.</p>
<p>P.‑ Abans havíem dit que en situacions de gran audiència, només podran
fer propaganda les grans empreses multinacionals.</p>
<p>A.‑ Aleshores, <strong>si la televisió pública rep diners del pressupost
públic, estem subvencionant la propaganda i per tant, quan només hi
poden accedir grans multinacionals estem subvencionant multinacionals.</strong></p>
<h3 id="propaganda-i-dependència"><strong>Propaganda i dependència</strong></h3>
<p>P.‑ En definitiva, si la propaganda està beneficiant les multinacionals,
podem dir que la propaganda està afavorint la dependència que creen
aquests tipus d&rsquo;empreses.</p>
<p>A.‑ Així doncs, la propaganda permet la substitució de «productes
autòctons».</p>
<p>R.‑ ¿Com vols dir?</p>
<p>P.‑ Doncs que ens envaeixen productes de multinacionals estrangeres,
inflats de propaganda, però de qualitat inferior que perjudiquen els
nostres productes.</p>
<h3 id="propaganda-i-ecologia"><strong>Propaganda i ecologia</strong></h3>
<p>R.‑ La propaganda permet l&rsquo;ampliació del mercat.</p>
<p>P.‑ ¿Creus que la propaganda abarateix els costos?</p>
<p>A.‑ En teoria sí, perquè si la propaganda provoca un increment de vendes
i això suposa una racionalització de la producció, podem pensar que
s&rsquo;assolirà una reducció dels costos.</p>
<p>P.‑ Però, com molt bé has dit, això en teoria, perquè a la pràctica
esdevé moltes vegades a l&rsquo;inrevés.</p>
<p>R.‑ ¿I per què?</p>
<p>A.‑ Perquè la propaganda potencia les concentracions, i això vol dir,
necessitats d&rsquo;una infraestructura, d&rsquo;uns transports&hellip;</p>
<p>P.‑ És clar, a més, per tal d&rsquo;assegurar els mercats s&rsquo;exigiran una sèrie
de controls.</p>
<p>A.‑ Tot plegat suposa un encariment.</p>
<p>P.‑ Difícilment el cost de la propaganda vindrà compensat per aquesta
reducció de costos en la producció.</p>
<p>R.‑ Potser sigui cert això, però no em podeu negar que la propaganda
ajuda a vendre, a donar sortida als productes.</p>
<h3 id="conclusió-5"><strong>Conclusió</strong></h3>
<p>P.‑ La propaganda només vol donar sortida o ajudar a vendre allò que
anuncia. Per tant, si diem que la propaganda ajuda a vendre estem fent
una generalització tramposa.</p>
<p>R.‑ Molt bé, però, la propaganda d&rsquo;alguna manera ajuda a la producció.</p>
<p>P.‑ Les empreses que basen les vendes en la propaganda sofreixen
veritables crisis el dia que deixen de fer‑ne o apareix una
«contra‑propaganda» en el mercat.</p>
<p>A.‑ Retornem al mateix punt d&rsquo;abans, les necessitats que crea la
propaganda provocaran una modificació en els «salaris de subsistència».</p>
<p>P.‑ I ja hem vist què significava tant pel país afectat per la
propaganda, com pels països dependents d&rsquo;aquest.</p>
<p>A.‑ A més a més, la propaganda té una influència creixent en la vida de
les comunitats. Influeix en les nostres decisions.</p>
<p>P.‑ I encara més, ens influeix en la imatge que tenim dels polítics.</p>
<p>A.‑ Ens deforma doncs, la realitat.</p>
<p>R.‑ Però, la propaganda possibilita grans concentracions de masses:
espectacles esportius, musicals, fins a qualsevol acte multitudinari&hellip;</p>
<p>P.‑ I ja sabem com ens perjudiquen les grans massificacions.</p>
<p>R.‑ Gràcies a la propaganda podem beure Coca­Cola, menjar hamburgueses,
ens possibilita les mateixes Olimpíades.</p>
<p>A.‑ La NBA&hellip;</p>
<p>P.‑ El món seria una altra cosa sense la propaganda!</p>
<p>A.‑ <strong>Hem fet l&rsquo;anàlisi del procediment per la qual veiem la necessitat
d&rsquo;eliminar la propaganda, només així, evitarem les massificacions, el
consumisme, l&rsquo;excés de transport.</strong></p>
<p>P.‑ <strong>Per a resoldre el problema ecològic, per a aconseguir la
necessària harmonia amb la natura.</strong></p>
<p><br />

<br />
</p>
<h2 id="iii-part-relacions-entre-persones"><strong>III PART.</strong> <strong>RELACIONS ENTRE PERSONES</strong></h2>
<p><br />

<br />
</p>
<h2 id="9-comunicació"><strong>9. COMUNICACIÓ</strong></h2>
<p>A.‑ ¿No creieu que hi ha interès en desdibuixar el concepte de
comunicació?</p>
<p>P.‑ A veure, anem a pams:¿què entens tu per comunicació?</p>
<p>R.‑ Comunicar vol dir:«fer que un altre participi d&rsquo;allò que posseïm,
fer que sigui comú a ell i a nosaltres, transmetre».</p>
<p>A.‑ Justament això que estem fent tu i jo. En aquest moment, jo sóc
l&rsquo;emissor i tu ets el receptor, i quan parles tues canvien els papers.</p>
<p>R.‑ Tenim d&rsquo;aquesta manera, les mateixes possibilitats d&rsquo;influir‑nos, de
convèncer‑nos, de rebatre&rsquo;ns.</p>
<p>P.‑ El que estàs fent és diferenciar entre mitjans de comunicació
unidireccionals (ràdio, televisió, premsa&hellip;) i bidireccionals (correu,
telèfon&hellip;)</p>
<h3 id="mitjans-de-comunicació"><strong>Mitjans de comunicació</strong></h3>
<p>P.‑ Perquè siguin mitjans de comunicació bidireccional necessiten posar
en contacte l&rsquo;emissor i el receptor, i que aquests es puguin
interpel⋅lar lliurament.</p>
<p>R.‑ Em sembla que els mitjans de comunicació unidireccional estan a les
antípodes d&rsquo;aquesta dinàmica.</p>
<p>A.‑ Ara ho has dit!, de la mateixa manera que passa amb la publicitat,
<strong>utilitzem una mateixa paraula per definir dues coses completament
diferents.</strong></p>
<p>R.‑ Sinó, digueu‑me ¿Perquè s&rsquo;anomenen així, uns mitjans que únicament
distribueixen missatges, prescindint de la llibertat del receptor?</p>
<p>A.‑ <strong>Mitjans que reprodueixen l&rsquo;esquema mutilat del que seria la
comunicació bidireccional.</strong></p>
<p>Marg.‑ ¿Què vols dir amb mutilat?</p>
<p>A.‑ Doncs que hi manca una part bàsica. Aquests missatges no esperen cap
resposta. La part receptora no té cap possibilitat de defensar‑se, de
discutir o de persuadir.</p>
<p>R.‑ Certament, en aquest esquema hi ha implícit un afany d&rsquo;imposició, de
dominació.</p>
<p>Monts.‑ I per acabar‑ho d&rsquo;amanir, ni tenim la llibertat d&rsquo;escollir el
nostre emissor!</p>
<h3 id="comunicació-i-transport-dopinió"><strong>Comunicació i transport d&rsquo;opinió</strong></h3>
<p>A.‑ Em sembla important, <strong>classificar els anomenats mitjans de
comunicació en dos grups: Els «mitjans de comunicació real», de caràcter
interpersonal, directe i bidireccional: telèfon, correu&hellip;; I els
«mitjans de distribució», que només transmeten opinions, anuncis,
condicionants: ràdio, televisió, premsa&hellip;</strong></p>
<p>Monts.‑ Abans que res, digueu‑me, mentre hi ha transport pot haver‑hi
comunicació?</p>
<h3 id="transport-i-comunicació"><strong>Transport i comunicació</strong></h3>
<p>P.‑ És evident que no podem comunicar‑nos amb qui no estem en contacte.
Ara bé, l&rsquo;espai tancat d&rsquo;un compartiment de tren, dins del cotxe, en un
trajecte d&rsquo;avió&hellip; pel fet d&rsquo;estar juntes vàries persones una llarga
estona, s&rsquo;afavoreix la comunicació.</p>
<p>A.‑ Potser sigui pel mateix aïllament del món exterior, però sembla que
t&rsquo;introdueixin en una clima idoni per crear complicitats&hellip;</p>
<p>Monts.‑ És allò de «cada viatge, una història&hellip;», recordeu?</p>
<p>Marg.‑ Perquè hi hagi comunicació cal contacte. I un mitjà de transport
pot ser un bon lloc per aconseguir comunicar amb els companys de viatge.</p>
<h3 id="alienació"><strong>Alienació</strong></h3>
<p>A.‑ <strong>Els mitjans que tan sols transmeten opinions, encara que es diguin
«mitjans de comunicació», per les pròpies característiques
unidireccionals podem dir que són tan sols «mitjans de distribució».</strong></p>
<p>Marg.‑ Caram, Antoni, com hi vas!</p>
<p>A.‑ Fixem‑nos‑hi: no tenim dret a qüestionar o a interpel⋅lar els
missatges. La nostra única missió és empasar‑ens‑ho tot. I tampoc no
podem triar l&rsquo;emissor. ¿Què és això, sinó un intent de retallar‑nos la
llibertat?, ¿D&rsquo;imposar‑nos idees, de fer‑nos cada dia uns mica més
enzes?</p>
<p>Marg.‑ És cert, en canvi, els mitjans de comunicació, que ens permeten
intercanviar els rols de comunicador i de receptor, ens fan més lliures
i ens enriqueixen.</p>
<p>R.‑ ¿Podem acceptar aquest signe d&rsquo;imposició? A més a més, aquest
emissor no escollit ens envia unes notícies que han passat prèviament
pel seu sedàs interpretatiu.</p>
<p>A.‑ Això que dius és un fet inevitable.</p>
<p>P.‑ Tot emissor té una visió particular i subjectiva de la realitat,
¿com pot presentar‑se com a objectiu i fiable?</p>
<p>Marg.‑ Ja sabem que l&rsquo;objectivitat no existeix.</p>
<p>Monts.‑ Molt bé, però, d&rsquo;aquí a acceptar la manipulació que ens fan
aquests mitjans, n&rsquo;hi ha un bon tros!</p>
<p>P.‑ La tecnologia ha permès la substitució de l&rsquo;església per la TV., per
aconseguir el control de l&rsquo;opinió.</p>
<p>A.‑ Us heu fixat amb els moderns edificis en forma de campanar que podem
veure tant a Bellver de Cerdanya, com a Bohí, Viel.ha&hellip; (tots
repetidors de T.V.) amb les seves campanes i tot (receptors), edificis
importants, orgullosos&hellip;</p>
<p>Marg.‑ No és estrany que el clergat cada vegada ho passi pitjor i que
els presentadors de T.V. cada vegada cobrin sous més alts.</p>
<p>P.‑ El mateix comença a passar entre l&rsquo;exèrcit i l&rsquo;informàtica.</p>
<p>Monts.‑ ¿Creus que l&rsquo;informàtica en mans del poder fa tanta por que pot
permetre prescindir de l&rsquo;exercit?</p>
<p>P.‑ Per aquí sembla que van els trets.</p>
<p>A.‑ Mai tant ben dit.</p>
<h3 id="informació"><strong>Informació</strong></h3>
<p>Marg.‑ <strong>Hauríem de poder exigir que els mitjans d&rsquo;informació ens
respectessin el dret d&rsquo;escollir els coneixements i influències que volem
rebre.</strong></p>
<p>P.‑ S&rsquo;hauria de poder escollir lliurement l&rsquo;emissor.</p>
<p>Monts.‑ Els mitjans d&rsquo;informació haurien de tenir les notícies a
disposició de qui les vulgués, oferint tota la diversitat
d&rsquo;interpretacions o de perspectives possibles.</p>
<p>A.‑ És una idea perfectament factible, utilitzant els mitjans tècnics
que es disposen actualment.</p>
<p>P.‑ Es podria aplicar la tècnica del vídeo‑text, per exemple.</p>
<p>A.‑ Només d&rsquo;aquesta manera es respectaria el dret a triar la informació.</p>
<p>Monts.‑ Superaríem la transmissió escrita sobre paper, com també, les
opinions emeses en bloc via ràdio o televivió.</p>
<p>P.‑ A més a més, hi cabria la possibilitat de triar, emmagatzemar,
arxivar i classificar els missatges i les imatges que desitgem.</p>
<h3 id="control-de-la-informació"><strong>Control de la informació</strong></h3>
<p>A.‑ Aquest avenç no acontentarà tothom.</p>
<p>Marg.‑ ¿A qui no interessarà?</p>
<p>P.‑ ¿A qui creus que pot interessar la manipulació, la imposició de
criteris i idees, la mistificació, la unilateralitat? I descanso.</p>
<p>Marg.‑ Al poder, és clar.</p>
<p>P.‑ Els mitjans d&rsquo;alienació, de «des»‑informació són instruments
imprescindibles per mantenir el poder establert. En canvi, els mitjans
de comunicació bidireccionals, els aterroritzen.</p>
<p>Monts.‑ Els hi tenen pànic perquè afavoreixen la llibertat, les actituds
crítiques, el pensament&hellip;</p>
<p>P.‑ Aquests són els seus veritables «papus».</p>
<p>A.‑ Els diaris, la ràdio, la televisió&hellip; Els mitjans de distribució
d&rsquo;informació són eficacíssims per endegar un procés d&rsquo;estandarització.</p>
<p>Monts.‑ I d&rsquo;empobriment, no ho oblidem.</p>
<p>Pilar.‑ Ja que els mitjans de comunicació són un poder, ¿tenir‑ne el
control, no serà massa acumulació de poder?</p>
<p>Marg.‑ No serà no, és!</p>
<h3 id="millora-de-la-comunicació"><strong>Millora de la comunicació</strong></h3>
<p>A.‑ Si es milloressin els mitjans de comunicació bidireccionals com el
telèfon, el fax, la comunicació per pantalla, ens permetrien de
realitzar moltes feines des de casa.</p>
<p>P.‑ Exacte, si progresséssim en aquest aspecte, es faria factible una
racionalització del transport.</p>
<p>Marg.‑ No ens caldria sortir de casa per informar‑nos o per prendre
decisions.</p>
<p>Monts.‑ Estic convençuda que cada vegada hi haurà més gent treballant
des de casa.</p>
<p>R.‑ Seria molt més còmode i molt més pràctic.</p>
<p>A.‑ De fet, avui ja és tècnicament factible un telèfon amb pantalla que,
mentre comuniques, et pot avisar mitjançant un senyal acústic de si hi
ha una tercera persona que t&rsquo;està trucant.</p>
<p>Marg.‑ Així podrem saber de qui és la trucada, no?</p>
<p>A.‑ Sí, perquè a la pantalla pot aparèixer el número d&rsquo;aquesta persona.
I també, hi cap la possibilitat d&rsquo;una comunicació múltiple.</p>
<p>Marg.‑ Què vols dir?</p>
<p>A.‑ Doncs que també pots comuncar‑te amb més d&rsquo;una persona (la
vídeo‑conferència).</p>
<p>Marg.‑ És fantàstic, podrem fer les reunions cadascú des de casa seva.</p>
<p>A.‑ A més a més, hi ha la fibra òptica que aplicada a la comunicació ens
permetrà una alta ressolució d&rsquo;imatge. Com també, fer vàries funcions de
comunicació polidireccional.</p>
<p>P.‑ Realment, si es millorés la comunicació es reduirien les necessitats
de desplaçament.</p>
<p>A.‑ Ens comunicaríem sense necessitat de moure&rsquo;ns.</p>
<h3 id="intervencionisme"><strong>Intervencionisme</strong></h3>
<p>P.‑ Malgrat tot, la racionalització del tranport no serà plausible
mentre no s&rsquo;apliquin els costos reals.</p>
<p>Marg.‑ Vols dir, aleshores, que si es bandegés l&rsquo;intervencionisme
polític aconseguiríem un rendiment més alt, ¿no?</p>
<p>P.‑ És clar, el transport en mans d&rsquo;una empresa pública sempre implicarà
una pèrdua de rendiment.</p>
<p>Monts.‑ De fet, cap empresa pública és capaç d&rsquo;administrar correctament
sectors tan importants com correus, la telefònica, els transports
ferroviari o marítim&hellip;</p>
<p>A.‑ I això és degut a que els polítics tenen uns interessos que els
aparten de l&rsquo;eficàcia real, ja que únicament van encaminats a
mantenir‑se en el poder o a donar una imatge pública determinada, que ve
a ser el mateix.</p>
<p>Monts.‑ Els polítics s&rsquo;han espantat per la força que tenen els mitjans
de comunicació, per això s&rsquo;han afanyat a controlar‑ne el seu
desenvolupament.</p>
<p><br />

<br />
</p>
<h2 id="10-ensenyament"><strong>10. ENSENYAMENT</strong></h2>
<h3 id="una-ensenyança-moderna"><strong>Una ensenyança moderna</strong></h3>
<p>A.‑ ¿Puc fer una proposta? ¿Perquè no es posen totes les lliçons en
video? Crec que seria una solució per la manca de motivació.</p>
<p>P.‑ D&rsquo;aquesta manera, estalviaríem al professor la rutina de donar
sempre les mateixes classes.</p>
<p>Marg.‑ No tots els professors fan classes magistrals.</p>
<p>R.‑ I n&rsquo;hi ha que creen una bona comunicació amb els seus alumnes.</p>
<p>Monts.‑ El vídeo seria molt fred.</p>
<p>A.‑ Potser sí, però amb aquest sistema, l&rsquo;alumne podria mirar les
lliçons quan, on i les vegades que vulgués, sol o acompanyat.</p>
<p>R.‑ Home, sempre és millor acompanyat!</p>
<p>A.‑ El professor tindria més temps per reciclar‑se, ampliar coneixements
i atendre els seus alumnes de manera més personal.</p>
<p>P.‑ Aleshores, apart de la producció de les classes, la seva funció
tindria un caràcter orientatiu, de motivació i d&rsquo;aclariment, ¿vas per
aquí?</p>
<p>A.‑ Si, amés a més, es podrien convocar els exàmens quan al professor i
l&rsquo;alumne es posessin d&rsquo;acord.</p>
<p>R.‑ A Austràlia i a altres llocs, l&rsquo;ensenyament a distància funciona
sinó així, de manera molt semblant.</p>
<p>A.‑ Si recordeu què vàrem dir sobre la comunicació, també ho podríem
aplicar en aquest tema i aleshores, el professor podria comunicar‑se amb
els seus alumnes des de casa seva.</p>
<p>P.‑ Ben mirat, tal vegada podria atendre a més alum­nes.</p>
<p>A.‑ D&rsquo;aquesta manera, serien innecessaris aquests edificis monstruosos
de les universitats.</p>
<p>R.‑ Home, com a mínim s&rsquo;abaratirien els costos i redui­ríem les
necessitats de transport.</p>
<p>Monts.‑ Això que proposeu no és generalitzable en aquest moment, però
podria ser un camí a seguir!</p>
<p>Marg.‑ De totes maneres, aquest plantejament està a les antípodes del
que s&rsquo;està fent.</p>
<p>R.‑ Actualment, l&rsquo;objectiu deu ser concentració i massi­ficació, ¿voleu
dir que no?</p>
<p>Mont.‑ Crec que primer hauríem de fer possible compaginar l&rsquo;estudi amb
el treball.</p>
<p>Marg.‑ D&rsquo;aquesta manera, els estudiants no viurien en un món irreal.</p>
<p><strong>Cultura i riquesa</strong></p>
<p>R.‑ ¿La gent és pobra perquè és inculta, o bé és inculta perquè és
pobra?</p>
<p>Mont.‑ ¿La cultura pot ser la base de la igualtat?</p>
<p>A.‑ La cultura sí, no pas l&rsquo;ensenyança alienadora.</p>
<p>R.‑ ¿Què entenem per cultura?</p>
<p>Marg.‑ La cultura, tan sols podem entendre‑la com la capacitat de
gaudir.</p>
<p>P.‑ Quan la DUDH ens parla d&rsquo;educació i de cultura <strong>En cap lloc parla
del dret dels governants a controlar l&rsquo;educació que rebran els seus
súbdits.</strong></p>
<p>Mont.‑ És cert, la llibertat d&rsquo;educació a més d&rsquo;una necessitat, és un
dret.</p>
<h3 id="plans-destudis"><strong>Plans d&rsquo;estudis</strong></h3>
<p>R.‑ De totes maneres, crec que el més important és preguntar‑se què
s&rsquo;ensenya.</p>
<p>A.‑ S&rsquo;ensenya allò que marquen els programes.</p>
<p>R.‑ I aquests programes, ¿qui els dissenya, qui els imposa?</p>
<p>A.‑ El govern.</p>
<h3 id="abús-de-poder"><strong>Abús de poder</strong></h3>
<p>Marg.‑ Els mestres haurien d&rsquo;ensenyar allò que saben i no veure&rsquo;s
obligats a seguir un programa establert.</p>
<p>P.‑ Els plans d&rsquo;estudi, ¿són un altre abús de poder?</p>
<p>A.‑ Claríssim, noi!: Retallen la llibertat.</p>
<p>Mont.‑ I com deiem, aquesta obligatorietat implica una dinàmica
d&rsquo;estandarització.</p>
<p>P.‑ Establir els programes d&rsquo;estudi que s&rsquo;han de seguir, tant pel que fa
als alumnes, com pels mestres, denota un desig implícit d&rsquo;alienament i
d&rsquo;empobriment intel⋅lectual.</p>
<p>Mont.‑ ¿Desig de qui?</p>
<p>A.‑ ¿Qui creus que vol l&rsquo;alienament i la manipulació?</p>
<p>P.‑ Aquells que no volen perdre una situació de privilegi.</p>
<p>A.‑ Aquesta imposició deslegitima el poder, perquè com hem vist atempta
contra els drets fonamentals de l&rsquo;individu.</p>
<p>Marg.‑ Estàs dient que <strong>aquest interès per controlar‑ho tot, per tenir
controlats als «súbdits» és una prova més de la manca de justificació
dels sistemes polítics actuals.</strong></p>
<p>Mont.‑ Amb una ensenyança diversa la societat en sortiria enriquida.</p>
<p>P.‑ Quina por!</p>
<p>A.‑ Sí, és clar que tenen por.</p>
<p>Marg.‑ Quan deuen sentir conceptes com diversitat i igualtat de drets
se&rsquo;ls deuen posat els pèls de punta.</p>
<p>A.‑ Certament, els espanta enfrontar‑se a una situació on es doni una
igualtat real d&rsquo;oportunitats.</p>
<p>R.‑ Tots hem d&rsquo;estar tallats pel mateix patró no fos cas que n&rsquo;hi hagués
algun de massa espavilat.</p>
<h3 id="ensenyança-pública-o-privada"><strong>Ensenyança pública o privada?</strong></h3>
<p>P.‑ Digueu‑me, ¿què creieu mès convenient: l&rsquo;ensenyança pública o
privada?</p>
<p>A.‑ Una ensenyança competitiva i lliure és menys costo­sa que una
d&rsquo;estatal de la mateixa qualitat.</p>
<p>R.‑ Home, si l&rsquo;ensenyança pública fos de qualitat, em sembla que tothom
hi firmaria.</p>
<p>A.‑ Sí, però, l&rsquo;ensenyança bona té un cost molt elevat.</p>
<p>P.‑ Desenganyem‑nos, cap país depenent pot gaudir d&rsquo;una ensenyança
pública de qualitat.</p>
<p>Marg.‑ El destí d&rsquo;un mestre d&rsquo;escola és ben trist, doncs, ja diu el
refrany: «Passes més gana que un mestre d&rsquo;escola».</p>
<h3 id="rendiment-1"><strong>Rendiment</strong></h3>
<p>Mont.‑ Segons la DUDH els qui haurien de triar l&rsquo;educació són els pares,
quan no ho poden fer els propis alumnes.</p>
<p>P.‑ Queda clar doncs, que <strong>res ni ningú dóna dret a un govern a dictar
i controlar el què i el com s&rsquo;ha d&rsquo;ensenyar,</strong> cert?</p>
<p>Mont.‑ Cal subratllar un altre aspecte, el mestre està obligat a
ensenyar coses que no són les que millor coneix.</p>
<p>P.‑ Això té com a conseqüència una baixa motivació i un baix rendiment
tant de l&rsquo;ensenyant, com de l&rsquo;alumne.</p>
<p>Marg.‑ D&rsquo;aquesta manera, s&rsquo;aconseguirà un sistema cada vegada menys
rendible.</p>
<p>R.‑ Ben mirat, no sembla que hagi de donar molt profit que tothom
estudiï el mateix.</p>
<p>Marg.‑ No, realment, a la societat, de poc li serveix que tots sapiguem
les mateixes coses.</p>
<h3 id="dependència-1"><strong>Dependència</strong></h3>
<p>A.‑ No ens hem d&rsquo;oblidar que els plans d&rsquo;estudi es fan d&rsquo;acord amb els
interessos del país dominador.</p>
<p>R.‑ Un ensenyament lliure i de qualitat, ¿resultaria rendible tant en
l&rsquo;aspecte econòmic, com en l&rsquo;intel⋅lectual?</p>
<p>Marg.‑ Sí, i repercutiria en benefici de la societat.</p>
<p>P.‑ A més a més, fomentaria la movilitat social, contribuint al progrés
tant individual com col⋅lectiu.</p>
<p>A.‑ Potser és l&rsquo;únic instrument capaç d&rsquo;alliber‑nos de la dependència.</p>
<h3 id="aberracions"><strong>Aberracions</strong></h3>
<p>P.‑ No tothom s&rsquo;adona que l&rsquo;existència d&rsquo;un ministeri d&rsquo;educació és
quelcom força surrealista.</p>
<p>A.‑ I, ¿què me&rsquo;n dieu del ministeri de cultura?</p>
<p>Marg.‑ No es pot limitar, controlar ni programar la capacitat de gaudi
de les persones.</p>
<p>R.‑ ¿I la universitat?</p>
<p>P.‑ La universitat actual és fruit d&rsquo;un plantejament irracional de
l&rsquo;ensenyament.</p>
<p>R.‑ Un fruit, val a dir, que s&rsquo;ha podrit, perquè el govern amb el seu
desig d&rsquo;omnipotència ens l&rsquo;ha malmès.</p>
<p>P.‑ Les universitats haurien d&rsquo;ésser lliures.</p>
<p>R.‑ Als E.E.U.U. són privades.</p>
<h3 id="finançament"><strong>Finançament</strong></h3>
<p>P.‑ Però no són l&rsquo;exemple que hauríem de seguir.</p>
<p>Monts.‑ Em sembla que una possible solució podria ser que el pressupost
dedicat a l&rsquo;ensenyament es canalitzés no cap a les escoles o
universitats, sinó cap a l&rsquo;ensenyança, als alumnes.</p>
<p>A.‑ És la interpretació correcte de l&rsquo;obligació de finan­çar
l&rsquo;ensenyament.</p>
<p>P.‑ Així els diners no anirien a parar a les escoles, universitats&hellip;
sinó al servei que donen als alumnes, a la societat.</p>
<p>A.‑ El treball que fa l&rsquo;alumne quan estudia és en benefici de la
societat, per tant aquesta l&rsquo;ha de retribuir de manera que pugui cobrir
les seves necessitats i les dels seus mestres.</p>
<p><br />

<br />
</p>
<h2 id="11-esquema-nacional-de-sanitat"><strong>11. ESQUEMA NACIONAL DE SANITAT</strong></h2>
<p>A.‑ ¿Si anéssim a buscar en Gabriel, avui? ¿sabeu qui vull dir, no?</p>
<h3 id="situació-actual"><strong>Situació actual</strong></h3>
<p>P.‑ Com està això de la medecina?</p>
<p>G.‑ Cada dia pitjor.</p>
<p>R.‑ I qui en té la culpa?</p>
<p>G.‑ Els polítics, perquè tots volen posar el nas a la sanitat i no saben
el que es fan, d&rsquo;aquesta manera, cada cop ho espatllen més.</p>
<p>A.‑ Vaja, un disbarat rera l&rsquo;altre!</p>
<p>P.‑ Es que la DUDH a l&rsquo;article 22 diu:<em>Tota persona, com a membre de la
societat, té dret a la seguretat social i a obtenir, mitjançant l&rsquo;esforç
nacional i la cooperació internacional&hellip; La satisfacció dels drets
econòmics, socials i culturals indispensables per la seva dignitat i el
lliure desenvolupament de la seva perso­nalitat.</em></p>
<p>A.‑ I a l&rsquo;article 25 diu: <em>Tota persona té dret a&hellip; la salut&hellip;
l&rsquo;assistència mèdica&hellip; els serveis socials&hellip; l&rsquo;assegurança
d&rsquo;enfermetat, invalidesa&hellip;</em></p>
<p>R.‑ I això, per als polítics, és molt temptador.</p>
<p>G.‑ Però <strong>una cosa és tenir els mitjans perquè tothom pugui gaudir dels
seus drets i una altra, de molt diferent, és creure&rsquo;s amb l&rsquo;obligació o
el dret de confiscar aquest servei</strong>, nacionalitzant‑lo, convertint tot
el personal de la sanitat en funcionaris.</p>
<p>R.‑ Això és crear un muntatge que no hi ha qui el controli.</p>
<p>A.‑ D&rsquo;aquesta manera tan sols s&rsquo;aconsegueix encarir i empitjorar el
servei.</p>
<p>R.‑ La medecina pública actual no arriba pas a tothom, ¿no?</p>
<p>G.‑ No, però amb l&rsquo;aplicació de grans mitjans a la medecina pública s&rsquo;ha
aconseguit minimitzar la medecina privada.</p>
<p>R.‑ Em sembla que, actualment, la medecina privada és cara, poc fiable i
atesa moltes vegades per especuladors sense escrúpols.</p>
<p>A.‑ Han fet tot el possible per carregar‑se la medecina privada pensant
que, d&rsquo;aquesta manera, es podria fer funcionar la medecina pública i que
la gent l&rsquo;acceptaria.</p>
<p>G.‑ La veritat és que abans d&rsquo;aconseguir‑ho cal tirar enrera i depressa.</p>
<p>R.‑ Ara ja tenim un monstre incontrolable que absor­beix una quantitat
de diners esgarrifosa.</p>
<p>P.‑ Aquesta bomba, que és la sanitat pública, els pot explotar als dits.</p>
<p>A.‑ El dia que es posin a fer una vaga, per exemple, pot deixar
col⋅lapsat el país.</p>
<p>R.‑ Això ha de fer molta por als mateixos polítics que ho han creat.</p>
<p>G.‑ Si des de fora ho veieu així, no us podeu pas pensar com va per
dins, les direccions, l&rsquo;administració, el control, el subministrament,
les instal⋅lacions, el manteniment&hellip;</p>
<p>P.‑ Els directors, els posen els polítics, és clar.</p>
<p>A.‑ L&rsquo;administració és a càrrec de funcionaris.</p>
<p>R.‑ Els controls ho deuen omplir tot de burocràcia i papers que ningú
mira.</p>
<p>G.‑ Els subministraments arriben tard i malament.</p>
<p>P.‑ Les instal⋅lacions deuen resultar cares i fetes tard.</p>
<p>R.‑ I el manteniment car i inadecuat.</p>
<p>A.‑Vaja, tot plegat un desastre!</p>
<p>G.‑ Sort que hi ha gent que té una veritable vocació, s&rsquo;entrega, passa
de formalismes i treballa de valent.</p>
<p>R.‑ Tot això costa molts diners a la comunitat.</p>
<p>G.‑ No us podeu pas imaginar.</p>
<p>P.‑ <strong>El rendiment dels serveis quan es fan públics baixen moltíssim.</strong></p>
<p>A.‑ Es fan moltes coses grosses de cara a la galeria i un cop estan
fetes, la feina que hi ha per aconseguir fer‑les funcionar.</p>
<p>R.‑ <strong>Ni al nostre país, ni a cap altre i menys si és un país dependent,
es pot pagar una medecina pública bona sense arruinar‑se.</strong></p>
<p>P.‑ Gabriel, estem dient el mateix de sempre: <strong>La conveniència
d&rsquo;adecuar el tamany de les coses a les necessitats reals.</strong></p>
<p>A.‑ <strong>Per això cal superar el desig que tenen els polítics de
perpetuar‑se amb obres faraòniques.</strong></p>
<p>G.‑ <strong>L&rsquo;administració hauria d&rsquo;administrar els recursos comunitaris de
la millor manera possible.</strong></p>
<p>P.‑ <strong>Això no vol dir fer‑se càrrec dels serveis, sinó preocupar‑se per
què el seu funcionament sigui el millor possible.</strong></p>
<p>A.‑ Però, és que els polítics sempre diuen que els que hi havia abans ho
feien molt malament i, ells ho fan tan malament o pitjor!</p>
<p>R.‑ Gabriel, tu que hi estàs, que t&rsquo;agrada la medecina hospitalària, tu
que et mires la medecina com un servei, ¿com creus que hauria d&rsquo;estar
organitzada la sanitat?</p>
<p>G.‑ Si partim del que diu la DUDH. <strong>Si l&rsquo;asistència mèdica és un dret,
ha de ser accesible a tothom i el seu cost d&rsquo;una manera o altre ha de
recaure sobre la comunitat.</strong></p>
<p>R.‑ Està molt clar, però el servei qui el dóna, com s&rsquo;organitza i qui el
controla?</p>
<h3 id="unitat-de-salut"><strong>«Unitat de salut»</strong></h3>
<p>G.‑ <strong>El primer que cal establir és el concepte d&rsquo;<em>«unitat de salut»</em>.</strong></p>
<p>P.‑Es clar, avui un metge tot sol, no es pot fer càrrec de la sanitat
d&rsquo;un col⋅lectiu d&rsquo;una manera aïllada i independent.</p>
<p>G.‑ <strong>Definirem la «unitat de salut» com el conjunt de mitjans, tant
materials com humans que permeten donar un servei mèdic a un col⋅lectiu
amb la qualitat que desitgem.</strong></p>
<p>A.‑ I cada unitat de salut,¿disposarà de serveis hospitalaris?</p>
<p>R.‑ Atès que tenim hospitals que són exageradament grans, en un mateix
hospital, haurà d&rsquo;haver‑hi diferents «unitats de salut».</p>
<p>G.‑ Sí, i tot metge treballa per una «unitat de salut» tant és que ho
faci dins de l&rsquo;hospital, com a fora.</p>
<p>A.‑ Llavors, tot usuari té dret a escollir el seu metge, de la mateixa
manera que tot metge té dret a acceptar‑lo, o no, com a client.</p>
<p>P.‑ El metge que atén directament els seus pacients, que treballa al seu
consultori o en un ambulatori amb altres, fa l&rsquo;atenció pròpia de la
medecina general.</p>
<p>R.‑ Es clar, coneix personalment els seus pacients i pot mantenir amb
ells un tracte personal.</p>
<p>G.‑ Enviarà els pacients a l&rsquo;hospital perquè siguin atesos de les
especialitats que necessitin.</p>
<p>A.‑<strong>Tota «unitat de salut» disposa de les especialitats més corrents
per la eficaç atenció dels seus afiliats?</strong></p>
<p>G.‑ <strong>I podrà realitzar tasques més específiques que desarrotllarà per
altres unitats, de la mateixa manera que haurà de sol⋅licitar a altres
unitats les tasques específiques de les que no disposa de servei.</strong></p>
<p>P.‑ Suposo que a la «unitat de salut» deu funcionar a més un servei
d&rsquo;urgències?</p>
<p>G.‑ No tan sols això, sinó que el pacient que no quedi satisfet de
l&rsquo;atenció que rebi del seu metge, pot anar a la «unitat de salut» on
podrà ser atès pel servei de guardia.</p>
<p>P.‑ Per tal de racionalitzar la sanitat, caldria que de la unitat de
salut en depenguessin tots els serveis sanita­ris, tant de medecina com
de farmàcia.</p>
<p>R.‑ Caldria que cada unitat de salut organitzés la farmàcia d&rsquo;acord amb
els seus mitjans, ja sigui expedint‑los ella directament o delegant a
determinats establiments l&rsquo;expedició de medicaments d&rsquo;un baix nivell de
risc.</p>
<p>A.‑ Crec que els medicaments excessivament compromesos tan sols haurien
de ser expedits pel metge o per la «unitat de salut» directament.</p>
<h3 id="concretem"><strong>Concretem</strong></h3>
<p>R.‑ Vejam si ho he entès bé: <strong>La «unitat de salut» és una empresa de
serveis mèdics, que té uns metges de medecina general, un serveis
hospitalaris amb urgències, especialitats&hellip;</strong></p>
<p>P.‑ <strong>I un servei de farmàcia capaç d&rsquo;atendre correctament a una
comunitat.</strong></p>
<p>G.‑ **Tan sols dependrà d&rsquo;altres «unitats de salut» o centres
especialitzats en casos molt especials. **</p>
<p>A.‑ Quan un es troba malament truca o va a veure al seu metge de
medecina general.</p>
<p>R.‑ El metge, segons el que tingui li recepta un tractament o l&rsquo;envia a
l&rsquo;hospital de la seva «unitat de salut».</p>
<h3 id="finançament-1"><strong>Finançament</strong></h3>
<p>P.‑ Si el cost tant de la medecina com de la farmàcia han de ser a
càrrec de la comunitat, ¿com es paguen?</p>
<p>G.‑ Es valora cada usuari en funció de l&rsquo;edat, sexe&hellip; i de la distància
al centre de salut més proper.</p>
<p>A.‑ D&rsquo;aquesta manera cada centre de salut disposa d&rsquo;un pressupost per
cobrir les despeses del seu servei.</p>
<p>P.‑ Pot ser que les «unitats de salut» no vulguin a determinats pacients
perquè resultin cars.</p>
<p>R.‑ També, pot passar que en cas d&rsquo;accidents catastròfics, epidèmies&hellip;
es pugui arruinar una «unitat de salut».</p>
<p>G.‑ Per aquests casos i d&rsquo;altres existeixen mútues i com­panyies
d&rsquo;assegurances.</p>
<p>A.‑ Es clar que si la «unitat de salut» és una empresa privada, tan és
que sigui cooperativa, mutual, o del tipus que sigui, ja s&rsquo;organitzarà
per atendre al client de la millor manera possible i amb el cost més
baix possible.</p>
<p>G.‑ D&rsquo;altra manera, o no guanyarà diners o es quedarà sense clients i
haurà de plegar.</p>
<p>P.‑ O sigui, la «unitat de salut», seria una empresa privada de serveis
mèdics amb farmàcia inclosa que cobreix la medecina general, les
especialitats bàsiques, les urgències i accidents.</p>
<p>G.‑ I que en cas de no disposar d&rsquo;una especialitat o servei t&rsquo;envia al
seu càrrec a una altra unitat o a un centre especialtzat on et puguin
atendre.</p>
<p>A.‑ Per tant, la teva sanitat dependrà sempre del teu metge i del centre
de salut.</p>
<p>P.‑ Tot a càrrec del pressupost comunitari però portat per empreses
privades.</p>
<p>G.‑ D&rsquo;aquesta manera, el metge no es troba desamparat.</p>
<p>A.‑ No és un trist número, sinó que forma part d&rsquo;un equip de metges que
treballen per una «unitat de salut», amb les assistències, suplències,
serveis de formació, controls&hellip;</p>
<p>G.‑ I al mateix temps, són lliures, tant el metge com el pacient, per
canviar d&rsquo;«unitat de salut».</p>
<p>P.‑ Per cada metge, cal establir una quantitat màxima d&rsquo;afiliats en
funció de la valoració i per tant de la dedicació que requereixen.</p>
<p>R.‑ Per tal de garantir que el tracte del metge amb el seu pacient pugui
ser realment efectiu.</p>
<p>A.‑ I que no es vegi obligat a atendre a una població superior a la que
realment pugui assistir de manera correcte.</p>
<p>P.‑ Es molt important que el metge no sigui tan sols un emissor de
receptes sinó que es pugui preocupar realment de la salut de la seva
població.</p>
<h3 id="medecina-preventiva"><strong>Medecina preventiva</strong></h3>
<p>G.‑ En el plantejament sanitari que estem fent, a la unitat de salut, li
és molt interessant l&rsquo;orientació de la societat en matèria de salut.</p>
<p>A.‑ ¿Vols dir el control sanitari de l&rsquo;ambient, dels aliments, la
salubritat pública, les dietes i costums alimetaris&hellip;?</p>
<p>G.‑ Tots els factors que afecten la sanitat.</p>
<p>P.‑ Aleshores, l&rsquo;organització, mitjançant «unitats de salut», cobreix no
tan sols la medecina curativa sinó també la medecina preventiva.</p>
<p>G.‑ Es la manera d&rsquo;aconseguir una medecina complerta i eficaç.</p>
<h3 id="tamany-i-servei"><strong>Tamany i servei</strong></h3>
<p>R.‑ ¿Quin tamany han de tenir les unitats de salut?</p>
<p>G.‑ En principi, i per tal de poder aprofitar les instal⋅lacions que ja
existeixen, caldria establir, apart del tamany òptim, els tamanys màxim
i mínim acceptables.</p>
<p>A.‑ Partint d&rsquo;aquestes dades, s&rsquo;haurien d&rsquo;adequar les unitats de salut a
les poblacions.</p>
<p>P.‑ En el cas dels grans centres actuals, les diferents unitats de salut
podran tenir serveis mancomunats.</p>
<p>R.‑ Així, <strong>¿la medecina seria igual per tothom?</strong></p>
<p>G.‑ Hem d&rsquo;exigir que la medecina pugui ser bona per tothom, el que no
cal és que el servei sigui estandaritzat.</p>
<p>P.‑ Cal tenir en compte que en un servei mèdic hi ha una part de servei
i una part de luxe.</p>
<p>A.‑ De la mateixa manera que acceptem que hi hagi hotels amb diferents
serveis, també hem d&rsquo;acceptar l&rsquo;existència de diferents tipus de serveis
en els hospitals.</p>
<p>G.‑ No té res a veure el servei mèdic amb el tamany de l&rsquo;habitació, la
seva decoració, els equipaments de: ràdio, TV, telèfon&hellip;</p>
<p>P.‑ El fet que l&rsquo;habitació sigui individual o compartida amb altres
malalts.</p>
<p>A.‑ El servei de bar i de restaurant.</p>
<p>P.‑ La possibilitat d&rsquo;estar acompanyat per un familiar.</p>
<p>R.‑ Els horaris de visites i poder disposar del servei d&rsquo;una infermera
particular&hellip;</p>
<p>G.‑ Una cosa és medecina i una altra, luxe.</p>
<p>R.‑ No trobem gens estrany que un polític sigui atès en una clínica
particular.</p>
<p>A.‑ Hi deu anar‑hi, perquè no troba adequat per ell, l&rsquo;assistència de la
medecina pública que ell bé proposa per a tots els ciutadans.</p>
<p>G.‑ Cal que l&rsquo;oferta hospitalària pugui donar els dife­rents tipus de
servei que la societat demani.</p>
<p>P.‑ Aquesta estructura permet l&rsquo;existència d&rsquo;una oferta mèdica diversa.</p>
<p>G.‑Sempre i quan es garantitzi per a tots els ciutadans la possibilitat
de tenir al seu abast una «unitat de salut» on no hagi d&rsquo;abonar cap
despesa per a poder ser atès.</p>
<h3 id="control"><strong>Control</strong></h3>
<p>P.‑ D&rsquo;aquesta manera, el control de la medecina es fa tant per part de
l&rsquo;administració, mitjançant els pressopostos que si destinen, com per
part de l&rsquo;usuari a mesura que pot triar el metge i la «unitat de salut»
que vulgui.</p>
<p>G.‑ Les unitats de salut queden sotmeses a les lleis del mercat, que és
la manera més efectiva d&rsquo;aconseguir el millor servei al menor cost
possible.</p>
<h3 id="perspectiva"><strong>Perspectiva</strong></h3>
<p>A.‑ Però, estem molt lluny d&rsquo;aconseguir‑ho!</p>
<p>G.‑ No et creguis, el funcionament actual és tan costós i tan
insatisfactori en molts aspectes que, per necessitat, caldrà prendre ben
aviat alguna determinació.</p>
<p>P.‑ ¿I vols dir que la solució haurà de passar per aquí?</p>
<p>G.‑ Tard o d&rsquo;hora, directament o per etapes, però no queda altre remei.</p>
<p>R.‑ Ets optimista. ¿Creus que s&rsquo;arribarà a tenir una medecina correcte?</p>
<p>G.‑ Arribarà un dia en què el ciutadà es decidirà a exigir els seus
drets.</p>
<p><br />

<br />
</p>
<h2 id="12-infància"><strong>12. INFÀNCIA</strong></h2>
<h3 id="socialització"><strong>Socialització</strong></h3>
<p>Mont.‑ Quan penso en tot el que els pares poden influenciar en els fills
i en la importància que té l&rsquo;educació, em sento desbordada&hellip; començo a
pensar si ho fem bé, si n&rsquo;hi ha que se&rsquo;n surten millor&hellip;</p>
<p>Marg.‑ A mi també em passa el mateix.</p>
<p>A.‑ La tasca de les mares és decisiva per la socialització.</p>
<h3 id="drets"><strong>Drets</strong></h3>
<p>Mont.‑ Existeixen funcions socials que normalment són exercides per un
individu concret, per exemple, la mare cuida generalment de
l&rsquo;alimentació i socialització dels petits.</p>
<p>A.‑ És allò que els antropòlegs en diuen «Divisió sexual del treball».</p>
<p>P.‑ Ho considerem natural perquè sempre ho hem vist funcionar d&rsquo;aquesta
manera.</p>
<p>A.‑ Però això no és així a tot arreu, als Kibbutz israelians les
atencions a la infància depenen directament de la comunitat.</p>
<p>Mont.‑ Ja sé que hi ha centres amb personal especialitzat en atendre els
infants des del seu naixement.</p>
<p>P.‑ És absurd voler proposar un model de pares, en aquest cas, la
diversitat també és enriquidora.</p>
<p>Mont.‑ Però de cap manera, això voldrà dir que haguem d&rsquo;acceptar fills
maltractats.</p>
<p>Marg.‑ La societat ha de tenir previstes solucions en el cas que el pare
i la mare no poguessin assistir a l&rsquo;infant.</p>
<p>A.‑ Evidentment, si volem que la societat funcioni amb un mínim de
benestar, cal que es compleixi aquest dret.</p>
<p>Marg.‑ Milloraríem molts si s&rsquo;acomplissin els drets que els hi reconeix
la DUDH.</p>
<p>A.‑ Quins són aquets drets, podríem llegir‑los.</p>
<p>P.‑ Per començar, ja en el preàmbul, el primer considerant el podem
aplicar a l&rsquo;infant, quan diu: <em>«El reconeixement de la dignitat inherent
i dels drets iguals i inalienables de tots els membres de la família
humana és el fonament de la llibertat, la justícia i la pau en el món»</em>,
es refereix també als infants.</p>
<p>Marg.‑ I a l&rsquo;article 2‑1 diu: <em>«Tothom té tots els drets i llibertats
proclamats en aquesta Declaració, (&hellip;)»</em> no fer‑ho així és considerar
als infants com a no persones.</p>
<p>P.‑ I el 7 diu: <em>«Tots són iguals davant la llei i tenen dret, sense cap
distinció, a igual protecció per la llei. Tots tenen dret a igual
protecció contra qualsevol discriminació que violi aquesta Declaració i
contra qualsevol incitació a una tal discriminació».</em></p>
<p>Marg.‑ Mireu‑vos el 21‑1‑2 i 3 que diu:</p>
<p>1. <em>«Tota perso­na té dret a participar en el govern del seu país,
directament o per mitjà de representants lliurement elegits».</em></p>
<p>2. <em>«Tota persona té dret, en condicions d&rsquo;igualtat, a accedir a les
funcions públiques del seu país».</em></p>
<p>3. <em>«La voluntat del poble és el fonament de l&rsquo;autoritat de l&rsquo;Estat:
aquesta voluntat ha d&rsquo;expressar‑se mitjançant eleccions autèntiques, que
hauran de fer‑se periòdicament per sufragi universal i igual i per vot
secret o per altre procediment equivalent que garanteixi la llibertat
del vot».</em></p>
<p>P.‑ El 25‑1 i 2 diu:</p>
<p>1. <em>«Tota persona té dret a un nivell de vida que asseguri, per a ell i
la seva família, la salut i el benestar, especialment quant a
alimentació, vestir, habitatge, assistència mèdica i als serveis socials
necessaris; també té dret a la seguretat en cas d&rsquo;atur, malaltia,
incapacitat, viduïtat, vellesa o altra manca de mitjans de subsistència
independentment de la seva voluntat».</em></p>
<p>2. <em>«La maternitat i la infantesa tenen dret a una cura i a una
assistència especials (&hellip;).»</em></p>
<p>Marg.‑ El 26‑1‑2 i 3 diu:</p>
<p>1. <em>«Tota persona té dret a l&rsquo;educació (&hellip;)».</em></p>
<p>2. <em>«L&rsquo;educació tendirà al ple desenvolupament de la personalitat humana
i a l&rsquo;enfortiment del respecte als drets humans i a les llibertats
fonamentals; (&hellip;)»</em></p>
<p>3. <em>«Els pares tenen dret preferent d&rsquo;escollir la mena d&rsquo;educació que
serà donada als seus fills.»</em></p>
<p>Monts.‑ No es poden negar aquests drets a l&rsquo;infant, és malmetre la
pròpia societat.</p>
<h3 id="el-dret-de-vot"><strong>El dret de vot</strong></h3>
<p>Marg.‑ Ara que es qüestiona la parella estable crec que s&rsquo;hauria de
considerar qui representa l&rsquo;infant.</p>
<p>P.‑ Francament, em sembla una mica extravagant que un infant que no té
cap coneixement, ni cap desig, ni cap capacitat pugui tenir alguna cosa
a dir en l&rsquo;organització política.</p>
<p>Marg.‑ Doncs, no ho és. L&rsquo;infant forma part d&rsquo;aquesta societat, ¿sí o
no?</p>
<p>P.‑ Sí, és clar.</p>
<p>Marg.‑ Pel fet que no estigui en condicions d&rsquo;exercir el dret de vot,¿no
vol pas dir que no tingui unes necessitats i uns drets?</p>
<p>P.‑ ¿Vols dir que el dret de vot l&rsquo;hauria d&rsquo;exercir la mare mentre ell
no tingui la capacitat física per fer‑ho?</p>
<p>Monts.‑ Bé, la mare o qui n&rsquo;hi fa.</p>
<p>A.‑ Ben mirat, privar‑los d&rsquo;aquest dret és marginar‑los.</p>
<p>Marg.‑ Exactament, si acceptem el principi que a cada ciutadà li
correspon un vot, conseqüentment si el privem d&rsquo;aquest dret, també els
retirem de la categoria de ciutadans.</p>
<h3 id="subsidi"><strong>Subsidi</strong></h3>
<p>Monts.‑ Considerant que la societat necessita uns individus formats en
unes condicions determinades potser s&rsquo;hauria de pensar en qui cobreix
les necessitats.</p>
<p>P.‑ Tot el referent a alimentació, sanitat i educació no hauria d&rsquo;anar a
càrrec dels pares, sinó de la societat.</p>
<p>Monts.‑ No em sembla molt descabdellat. Si la comunitat vol assolir unes
condicions determinades de benestar, cal que els mitjans per
aconseguir‑les depenguin d&rsquo;ella.</p>
<p>P.‑ No obstant, la tasca de socialització pot seguir sent pròpia de la
mare.</p>
<p>Marg.‑ Sí, però la mare està treballant per la comunitat.</p>
<p>Monts.‑ <strong>Les despeses que comporten aquestes tasques de socialització
no poden dependre del salari dels pares, ja que ni totes les famílies
tenen els mateixos fills, ni tots els salaris són iguals.</strong></p>
<h3 id="marginació"><strong>Marginació</strong></h3>
<p>Marg.‑ Tens raó, una cosa és el luxe i una altra, de molt diferent, que
el fill d&rsquo;un obrer hagi de cobrir les necessitats mitjançant
l&rsquo;insuficient salari del seu pare.</p>
<p>Monts.‑ I és vergonyós que l&rsquo;individu nascut en una família on els seus
ingressos no cobreixen les necessitats hagi de recórrer a la caritat.</p>
<p>Mont.‑ A més, aquest problema els margina automàticament de la societat,
i per tant, els aboca a conductes antisocials.</p>
<p>A.‑ Es increïble, la pròpia organització de la societat els margina.</p>
<p>Mont.‑ Sí, és clar, els margina en el moment en què no els ofereix els
mitjans mínims establerts a la DUDH.</p>
<h3 id="necessitat-de-la-societat"><strong>Necessitat de la societat</strong></h3>
<p>P.‑ Per tant el subsidi per la infància no és cap luxe.</p>
<p>Marg.‑ És una necessitat de la societat i un dret que té l&rsquo;infant com a
membre de la societat.</p>
<p>Mont.‑ Caldria establir el subsidi per cada infant en funció de les
necessitats.</p>
<h3 id="cost"><strong>Cost</strong></h3>
<p>P.‑ ¿I no seria una càrrega econòmica massa grossa per al país?</p>
<p>A.‑ Per al país seria, fins i tot, econòmicament rendible.</p>
<p>P.‑ No ho entenc massa això!</p>
<p>A.‑ Home! Seria econòmicament rendible pel mateix efecte redistribuidor.</p>
<p>Marg.‑ De fet, la despesa seria la mateixa o potser inferior perquè
pretendríem una racionalització, i per tant, fins i tot aconseguiríem
reduir molts costos.</p>
<p>P.‑ Ja ho veig, voleu dir que una societat ben organitzada estalvia en
molts aspectes: neteja, educació, seguretat&hellip;</p>
<p>A.‑ Hi ha una cosa que hauríem de teneir ben clara: <strong>la riquesa d&rsquo;una
comunitat no ve donada pels béns què disposen uns pocs, sinó pel
benestar què gaudeixen entre tots.</strong></p>
<p><br />

<br />
</p>
<h2 id="iv-part-leconomia-i-lestructura-del-poder"><strong>IV PART.</strong> <strong>L&rsquo;ECONOMIA I L&rsquo;ESTRUCTURA DEL PODER</strong></h2>
<p><br />

<br />
</p>
<h2 id="13-economia"><strong>13. ECONOMIA</strong></h2>
<h3 id="consumisme"><strong>Consumisme</strong></h3>
<p>P.‑ Si les regles que creiem seguia l&rsquo;economia han demostrat la seva
ineficàcia, ¿per què no ens dediquem a esbrinar que és realment
economia?</p>
<p>Monts.‑ En el món actual, el que utilitzem es l&rsquo;economia del poder.</p>
<p>P.‑ Les regles d&rsquo;economia que se segueixen sempre són les que
afavoreixen el poder.</p>
<p>Monts.‑ Si el consum s&rsquo;adaptés a les necessitats, si no s&rsquo;induís al
consumisme, es podria aconseguir fàcilment la producció necessària ja
que disposem dels mitjans per fer‑ho.</p>
<p>Pilar.‑ Vols dir que: <strong>el consumisme és «pa per avui, fam per demà».</strong></p>
<p>I.‑ Caram.</p>
<p>P.‑ <strong>En una societat en la què prevalguin els DRETS DE L&rsquo;HOME, el
consum ha de satisfer unes necessitats.</strong></p>
<p>Marg.‑ Jo també ho penso, <strong>el consumisme és esclavitzant, alienant&hellip;</strong></p>
<p>Monts.‑ Destrueix la llibertat de l&rsquo;individu.</p>
<p>Pilar.‑ I a més, <strong>és productor de marginació.</strong></p>
<p>I.‑ Us en diré una altra. <strong>Els governs dels països dominadors hauran de
fer‑se càrrec dels deutes dels països dependents, perquè si no és així
no podran seguir comprant ni produint.</strong></p>
<p>P.‑ <strong>I això els suposaria haver de resoldre un problema molt més
greu.</strong> Haurien de conformar‑se amb el que ells produeixen.</p>
<p>A.‑ Però si els que se&rsquo;n fan càrrec són els governs, <strong>s&rsquo;aconsegueix que
els deutes que tenen aquests països amb els grans bancs, siguin pagats
pel conjunt de la societat.</strong></p>
<p>Marg.‑ <strong>Així és com es fomenta el que s&rsquo;anomena el quart món.</strong></p>
<p>Pilar.‑ <strong>I sempre a favor dels més rics.</strong></p>
<p>I.‑ Anem molt depressa.</p>
<p>P.‑ Sí, i és molt fort el que estem dient.</p>
<h3 id="definició-deconomia"><strong>Definició d&rsquo;economia</strong></h3>
<p>P.‑ Com definiries l&rsquo;economia?</p>
<p>I.‑ <strong>Economia és la ciència que estudia l&rsquo;administració dels béns.</strong></p>
<p>P.‑ I què és un bé?</p>
<p>I.‑ <strong>Bé és tot allò que és capaç de produir benestar</strong></p>
<p>Monts.‑ Però per poder valorar un bé ens cal una unitat de mesura
econòmica, ja que la moneda no té un «valor» constant.</p>
<p>I.‑ Necessitem un concepte bàsic i real a partir del qual basar
l&rsquo;economia.</p>
<p>P.‑ L&rsquo;economia de la què parlem és una economia humana.</p>
<p>Marg.‑ L&rsquo;home té dret a valorar els béns de manera subjectiva.</p>
<p>Pilar.‑ Per tant, és impossible trobar una unitat cons­tant.</p>
<p>A.‑ Hauríem de fer que l&rsquo;economia s&rsquo;adaptés a l&rsquo;ho­me i no l&rsquo;home a
l&rsquo;economia.</p>
<p>P.‑ Per això ens és necessària una definició económica de «Valor».</p>
<p>I.‑ Ens cal partir de la idea que <strong>el «valor» d&rsquo;un bé ve determinat per
l&rsquo;import pel qual una persona està disposada a prescindir‑ne.</strong></p>
<p>P.‑ Exacte, el «valor» és subjectiu i íntimament relacionat amb interès
de l&rsquo;home.</p>
<p>A.‑ Aquesta és una idea mercantilista de l&rsquo;economia.</p>
<p>I.‑ De moment, la millor manera que ha trobet l&rsquo;home per optimitzar les
seves relacions econòmiques ha estat el mercat.</p>
<p>P.‑ Realment, totes les formes no mercantilistes l&rsquo;han portat a
verdaders desastres (comunisme, feixisme, colonialisme, imperialisme&hellip;)</p>
<p>Pilar.‑ ¿Vols dir que a partir del «valor» mesurarem totes les relacions
de l&rsquo;home amb els béns del seu abast?</p>
<p>Marg.‑ ¿I per tant, tot el món de l&rsquo;economia?</p>
<p>I.‑ D&rsquo;a­questa manera, l&rsquo;economia estarà al servei de l&rsquo;home.</p>
<p>Pilar.‑ És a dir, el que mesurarem a partir d&rsquo;aquí tindrà un interès
real per cadascun de nosaltres.</p>
<p>Marg.‑ Voleu dir que <strong>a partir de la definició de «valor», aconseguirem
establir totes les relacions econòmiques de la mateixa manera que en
matemàtiques a partir de la relació 1+1=2 es munta tot el sistema de
relació numèrica.</strong></p>
<p>Monts.‑ Així sembla senzilla, l&rsquo;economia!</p>
<h3 id="economia-i-benestar"><strong>Economia i benestar</strong></h3>
<p>Pilar.‑ <strong>Si apliquem les regles de l&rsquo;economia correctament, tota
despesa anirà destinada a produir el major grau de benestar possible,
tant individual com col⋅lectiu,</strong> ¿vols dir això, oi?</p>
<p>I.‑ Sí, però a més a més, <strong>quan es fa una inversió, cal analitzar
primer quin increment de «valor» generarà.</strong></p>
<p>Marg.‑ <strong>El fet que la decisió de les inversions depengui de les
expectatives de benefici comporta un desplaçament d&rsquo;aquestes inversions
cap a qui observi millors expectatives de guany.</strong></p>
<p>A.‑ A més a més, invertirem en allò que produeixi un major increment de
«valor».</p>
<p>Pilar.‑ O sigui, que <strong>de totes les inversions possibles, es realitzarà
primer aquella que produeixi un major increment de «valor» per pesseta
invertida.</strong></p>
<p>Monts.‑ <strong>¿Les inversions públiques també s&rsquo;han de fer tenint en compte
l&rsquo;increment de «valor» que generen?</strong></p>
<p>Marg.‑ <strong>I hauria de ser amortitzada amb l&rsquo;aval o compromís dels que es
beneficien de l&rsquo;increment de «valor».</strong></p>
<p>P.‑ <strong>La despesa de manteniment ha de realitzar‑se sempre que la seva
supressió comporti una pèrdua de «valor» superior al seu cost.</strong></p>
<p>I.‑ <strong>Analitzant l&rsquo;increment de «valor», les despeses de conservació
tenen sempre preferència sobre les d&rsquo;inversió.</strong></p>
<p>P.‑ <strong>Ens cal un sistema econòmic que ens permeti l&rsquo;optimització del
benestar.</strong></p>
<p>Marg.‑ En el que el benestar general sigui la suma del benestar de tots
els seus membres.</p>
<p>Monts.‑ Per aconseguir cert grau de benestar individual és
imprescindible un benestar col⋅lectiu determinat.</p>
<p>Pilar.‑ Es clar, no es circula bé per un carrer ple de cotxes o de
forats.</p>
<p>P.‑ Hi ha béns que produeixen benestar col⋅lectiu, les infraestructures.</p>
<p>Monts.‑ <strong>I si hi ha individus que passen privacions, amb elles molesten
o limiten el benestar dels altres.</strong></p>
<p>Pilar.‑ Si el veí tufeja, no te&rsquo;n pots estar de sentir‑lo.</p>
<p>P.‑ Els béns amb els que estem en contacte, influeixen en la nostra vida
i per tant, col⋅laboren en el nostre benestar.</p>
<p>Monts.‑ Vols dir que, el nostre benestar és el que ens dóna el món amb
el qual estem en contacte.</p>
<p>P.‑ <strong>Tot bé té un «valor» individual format pel «valor» intrínsec del
bé, i un «valor» que rep de l&rsquo;entorn, que està en funció de l&rsquo;ubicació,
del moment&hellip;</strong></p>
<p>A.‑ <strong>I al mateix temps està participant en la formació de «valor» de
l&rsquo;entorn en que participa.</strong></p>
<p>I.‑ Ens caldrà distingir entre <strong>«béns col⋅lectius», que gaudim de
manera privada més d&rsquo;un individu, i «béns comunitaris», els que són de
tothom.</strong></p>
<p>Pilar.‑ La propietat dels primers estarà repartida entre els diferents
socis.</p>
<p>A.‑ Un club de futbol, l&rsquo;escala d&rsquo;una casa de veïns, una S.A. &hellip;</p>
<p>Pilar.‑ Els comunitaris seran econòmicament rendibles per l&rsquo;increment de
«valor» que produeixen en els béns particulars afectats.</p>
<p>P.‑ Per tant, aquests hauran de ser finançats per la comunitat afectada.</p>
<p>I.‑ <strong>I es realitzarà la inversió per aconseguir‑los sempre que
l&rsquo;increment de «valor» que produeixi als béns afectats sigui superior al
seu cost.</strong></p>
<p>A.‑ Una carretera, l&rsquo;exèrcit&hellip;</p>
<p>Marg.‑ Aleshores,<strong>sí que el «valor» dels béns d&rsquo;una comunitat serà la
suma dels valors individuals i col⋅lectius (no comunitaris).</strong></p>
<p>P.‑ <strong>Els béns comunitaris no tenen «valor» de transferència i es
realitzen per l&rsquo;increment de «valor» que provoquen en els béns
transferibles.</strong></p>
<p>A.‑ <strong>Si en administrar els béns públics, no es té present aquesta llei,
es destinen els diners de la comunitat a uns béns que no són els que més
l&rsquo;afavoreixen.</strong></p>
<p>P.‑ Llavors, ¿s&rsquo;estarà administrant malament?</p>
<p>Marg.‑ Es clar, perquè l&rsquo;increment de «valor» (benestar)aconseguit és
inferior al que s&rsquo;hauria obtingut si s&rsquo;hagués fet correctament.</p>
<p>P.‑ <strong>Si administrem benestar haurem de tenir sempre en compte el
«balanç de benestar» que resulta de la nostra actuació.</strong></p>
<p>A.‑ D&rsquo;aquí també es desprèn, que <strong>la participació en la despesa pública
ha de ser per força proporcional al «valor» dels béns individuals de
cada membre de la comunitat</strong></p>
<p>P.‑ Perquè sinó els membres, que tributin proporcionalment menys,
s&rsquo;estaran apropiant d&rsquo;uns béns que són propietat d&rsquo;uns altres.</p>
<p>Marg.‑ I això és robar.</p>
<p>Marg.‑ Si no es desbrossen els conceptes i les lleis de l&rsquo;economia,
difícilment es pot aconseguir una administració correcta.</p>
<p>A.‑ <strong>Mentre ens anem entretenint en parlar de conceptes tan superflus
com ara: renda per càpita, PIB, IPC&hellip;</strong></p>
<p>Monts.‑ aquests no ens donen cap idea precisa del benestar de la
comunitat a la què es refereixen.</p>
<p>Marg.‑ L&rsquo;únic que podrem aconseguir serà un guirigall de disposicions&hellip;</p>
<p>Pilar.‑ Formar una xarxa indestriable amb resultats difícilment
correctes.</p>
<p>Mots.‑ <strong>Tan sols tindrem tota classe de pressions per tal d&rsquo;aconseguir
una posició d&rsquo;avantatge en la qual sempre estaran millor situats els qui
disposin de més poder.</strong></p>
<h3 id="economia-i-política"><strong>Economia i política</strong></h3>
<p>I.‑ Fins avui l&rsquo;economia ha estat al servei del poder.</p>
<p>Monts.‑ Per això no ha pogut aconseguir la categoria de ciència.</p>
<p>P.‑ A la política o als polítics no els ha interessat de cap manera
aprofundir en la ciència de l&rsquo;economia ja que això els exigiria de
subordinar‑se a uns coneixements amb autoritat científica.</p>
<p>I.‑ La manca d&rsquo;una definició d&rsquo;Economia i dels seus principis és el que
permet sovint la discussió política.</p>
<p>Pilar.‑ Axi poden anar donant voltes a aquest maremàgnum que només
serveix per confondre.</p>
<p>Marg.‑ Per amagar la veritat.</p>
<p>A.‑ Quan no es coneixen les coses del cert, tothom es veu amb cor
d&rsquo;opinar.</p>
<p>Marg.‑ Sobretot quan no se saben preveure les conseqüències que pot
tenir un determinat comportament.</p>
<p>Monts.‑ D&rsquo;aquí surt, moltes vegades, l&rsquo;origen de la discussió política.</p>
<p>P.‑ Es clar, si dues persones discuteixen sobre un tema, deu ser perquè
no hi estan d&rsquo;acord.</p>
<p>A.‑ Si no estan d&rsquo;acord deu ser perquè el seu plantejament o el
desenvolupament no és prou clar per un o per ambdós interlocutors.</p>
<p>I.‑ Així doncs, ¿no és possible discutir d&rsquo;economia?</p>
<p>P.‑ <strong>Discutir sobre temes d&rsquo;economia vol dir no tenir clar el que és
economia.</strong></p>
<p>A.‑ Però,¿es pot discutir sobre temes que afectin a l&rsquo;economia sense
saber economia?</p>
<p>I.‑ <strong>No saber economia és la causa de la mala distribució dels béns.</strong></p>
<p>Pilar.‑ Per tant, vols dir que no saber economia, fomenta l&rsquo;enveja.</p>
<p>Monts.‑ No saber economia, provoca pobresa.</p>
<p>I.‑ Si se&rsquo;n sabés, i s&rsquo;apliqués, en poc temps tots seríem rics.</p>
<p><br />

<br />
</p>
<h2 id="14-crisi-econòmica"><strong>14. CRISI ECONÒMICA</strong></h2>
<p>P.‑ ¿Per què no som tots rics?, ¿quin és el problema l&rsquo;atur o la
pobresa?</p>
<h3 id="perquè-hi-ha-crisi"><strong>¿Perquè hi ha crisi?</strong></h3>
<p>Pilar.‑ <strong>En una societat industrialitzada si es produeix una situació
d&rsquo;atur generalitzat (crisi) és perquè no hi ha suficients persones
(empresaris) que vegin la possibilitat de guanyar diners llogant als
desocupats.</strong></p>
<p>A.‑ O dit d&rsquo;una altra manera: <strong>Perquè les persones que estan en atur no
troben una feina suficientment remunerada.</strong></p>
<p>I.‑ <strong>Si es produeixen aquests supòsits és perquè el producte del
treball que es podria oferir (producció) en cas que es fes amb el
personal en atur no es vendria.</strong></p>
<p>Pilar.‑ <strong>O sigui, no existeixen expectatives de negoci per a tot el
personal (en atur) disposat a treballar.</strong></p>
<h3 id="anàlisi"><strong>Anàlisi</strong></h3>
<p>A.‑ En conclusió: si el producte és massa car és perquè els salaris són
massa alts.</p>
<p>Monts.‑ O bé, perquè són massa elevats els beneficis empresarials.</p>
<p>I.‑ Quan analitzem el problema de l&rsquo;atur normalment oblidem un tercer
factor, que potser és el més important: El cost no productiu.</p>
<p>A.‑ Explica&rsquo;t, ¿què és el cost no productiu?</p>
<p>I.‑ El preu de venda d&rsquo;un producte pot ser desglossat en:</p>
<p>1‑ Beneficis</p>
<p>2‑ Salaris, o costos salarials productius</p>
<p>3‑ Compres</p>
<p>4‑ Costos extrasalarials o costos no productius</p>
<p>P.‑ Les compres tindran també un preu, per tant, podrem desglossar‑les
de la mateixa manera i en fer aquesta anàlisi queden incloses les
compres.</p>
<p>I.‑ Els costos extrasalarials o costos no productius, podrem dividir‑los
de la següent manera:</p>
<p>a) Administració (Direcció, comptabilitat&hellip;).</p>
<p>b) Vendes (exposicions, venedors, publicitat&hellip;).</p>
<p>c) Impostos</p>
<p>d) Costos financers&hellip;</p>
<p>Marg.‑ De tots aquests apartats, en dius costos no productius perquè no
són necessaris per al producte en si.</p>
<p>Pilar.‑ O son d&rsquo;entitats no productives o innecessàries per a la
producció.</p>
<p>A.‑ Una gran part d&rsquo;aquests costos es motiven per la necessitat
d&rsquo;adequar la producció a la demanda.</p>
<h3 id="costos-salarials"><strong>Costos salarials</strong></h3>
<p>I.‑ <strong>La producció industrial va adquirir de la producció agrícola i de
l&rsquo;extractiva certes formes d&rsquo;organització que l&rsquo;han mantingut
anquilosada durant dos‑cents anys i que han estat els culpables dels
cicles econòmics.</strong></p>
<p>Pilar.‑ Aleshores el defecte ha estat voler estructurar la producció
industrial partint de l&rsquo;organització de la producció agrícola o
extractiva.</p>
<p>I.‑ A la producció industrial la relació producció­salaris productius
segueix una llei diferent.</p>
<p>Marg.‑ <strong>En una explotació agrícola, el producte obtingut en una collita
depèn més de la climatologia que del treball aplicat.</strong></p>
<p>Monts.‑ <strong>Mentre que en una mina (de carbó) el producte obtingut serà
directament proporcional al treball.</strong></p>
<p>A.‑ I en una producció industrial qualsevol, l&rsquo;aplicació de nous mètodes
productius permet obtenir cada vegada una millor productivitat.</p>
<p>Marg.‑ Es pot arribar a extrems pràcticament il⋅limitats.</p>
<p>I.‑ De manera que <strong>els costos salarials d&rsquo;un producte industrial sempre
poden reduir‑se tan com sigui necessari.</strong></p>
<p>Pilar.‑ Si el que acabem de dir és cert, <strong>els costos salarials directes
mai poden ser els causants de la crisi, ni per tant de l&rsquo;atur.</strong></p>
<p>I.‑ Molt al contrari, <strong>per poder lluitar contra la crisi el que cal és
una política d&rsquo;increments salarials dels treballadors de feines
productives, superiors als aplicats als empleats en feines no
productives.</strong></p>
<p>Monts.‑ <strong>Per tal d&rsquo;estimular l&rsquo;aplicació de sistemes productius més
eficients que els actuals.</strong></p>
<p>A.‑ Sempre he cregut que la limitació dels salaris productius era un
engany per amagar la ineficàcia de la política econòmica d&rsquo;un govern.</p>
<h3 id="beneficis-empresarials"><strong>Beneficis empresarials</strong></h3>
<p>P.‑ ¿Els beneficis empresarials són una causa més de l&rsquo;atur?</p>
<p>A.‑ No, mai no poden causar atur perquè en una economia de lliure mercat
(com pretén ser la nostra), els marges de benefici tendeixen a
estabilitzar‑se (sempre que no hi hagi intervencions que desvirtuin el
mercat).</p>
<p>Marg.‑ <strong>Els beneficis depenen del risc de l&rsquo;operació.</strong></p>
<p>Monts.‑ <strong>També de l&rsquo;oportunitat, de la continuïtat&hellip;</strong></p>
<p>Pilar.‑ <strong>I tendeixen immediatament a zero quan es produeix un període
de crisi.</strong></p>
<p>Marg.‑ <strong>Mantenint‑se l&rsquo;activitat industrial temporalment fins i tot amb
pèrdua.</strong></p>
<p>I.‑ Per eliminació, si ni els beneficis ni els costos sala­rials
directes poden originar la crisi i l&rsquo;atur, és evident que tan sols
podran originar‑la uns costos extrasalarials excessius.</p>
<p>A.‑ O sigui, <strong>la crisi s&rsquo;origina o per un excés de personal no
productiu en el procés de producció.</strong></p>
<p>Marg.‑ <strong>O per uns impostos que no es tradueixen en serveis a la
comunitat.</strong></p>
<p>Monts.‑ <strong>O per uns costos financers massa alts.</strong></p>
<p>I.‑ Aquest fenomen podem explicar‑lo d&rsquo;una altra manera: si considerem
els costos extrasalarials independents de la producció, <strong>entrarem en
crisi en el moment en què el nivell de producció no pogui suportar els
costos extrasalarials.</strong></p>
<p>Pilar.‑ <strong>Això passarà quan aquests costos extrasalarials hagin pujat a
un nivell no resistible pel mercat.</strong></p>
<p>P.‑ Per tant, <strong>la crisi es produirà quan no puguem incrementar la
productivitat al mateix ritme en que creixen els costos no productius.</strong></p>
<p>I.‑ En un moment determinat, un increment de costos extrasalarials
(impostos, costos financers, costos sobre vendes, publicitat&hellip;)
provocarà una reducció de les compres.</p>
<p>Pilar.‑ I per tant, una reducció de les vendes.</p>
<p>P.‑ Es farà encara més inviable la producció.</p>
<p>Marg.‑ Provocant la crisi i l&rsquo;atur.</p>
<h3 id="el-preu-del-diner"><strong>El preu del diner</strong></h3>
<p>I.‑ Exposarem aquí un altre principi que val la pena tenir present a
l&rsquo;hora d&rsquo;analitzar l&rsquo;atur: <strong>«el volum de les existències està
condicionat pel cost del diner».</strong> Per exemple: suposem una indústria
dedicada a produir pneumàtics.</p>
<p>Marg.‑ Quan baixin les vendes o pugi la producció més ràpidament que les
vendes es podrà reduir millor l&rsquo;increment d&rsquo;existències, allargant el
plaç de cobrament als seus clients.</p>
<p>Monts.‑ Realment el que està fent és situar les existències a casa dels
seus clients.</p>
<p>A.‑ Es clar que aquesta política podrà aplicar‑la mentre no li produeixi
pèrdues.</p>
<p>Pilar.‑ El cost d&rsquo;una política com aquesta vindrà donat pel preu del
diner.</p>
<h3 id="decàleg"><strong>Decàleg</strong></h3>
<p>I.‑ Aquest és un decàleg per a resoldre la crisi i acabar amb l&rsquo;atur:</p>
<p>1. Concedir crèdits a llarg termini a països per què com­prin dels
nostres productes.</p>
<p>2. Anàlisi i supressió de totes les subvencions possibles.</p>
<p>3. Augmentar els salaris del personal productiu (indústria, agricultura,
construcció) per damunt de la pèrdua de poder adquisitiu.</p>
<p>4. Lliberalitzar els horaris de treball, per poder aconseguir una millor
utilització de la capacitat productiva i per tant una reducció dels
costos d&rsquo;amortització.</p>
<p>5. Suprimir la càrrega de la seguretat social de la producció.</p>
<p>6. Privatitzar tot el possible, tant la indústria com els serveis,
inclus l&rsquo;Administració.</p>
<p>7. Creació d&rsquo;un subsidi infantil que cobreixi alimentació i ensenyament.
(Si els vells tenen dret a un subsidi de jubilació, per què els infants
no tenen també el seu subsidi?)</p>
<p>8. Reducció de totes les contribucions i impostos a un sol impost sobre
la propietat dels béns (impost sobre el «valor» dels béns).</p>
<p>9. Fomentar la competitivitat empresarial, eliminant de l&rsquo;empresari les
feines que no li són pròpies, com les de: banquer, recaptador
d&rsquo;impostos, pare dels seus empleats, esponja de la crisi&hellip;</p>
<p>10. Quan només estigui parat qui vulgui, lliberalitzar la contractació
per adaptar millor les qualitats de l&rsquo;empleat al lloc de treball i
millorar l&rsquo;ambient de treball.</p>
<p>Aquestes deu mesures poden quedar reduïdes a dues:</p>
<p>A. Facilitar mitjans de financiació de les existències i</p>
<p>B. Eliminar qualsevol disposició que dificulti la producció.</p>
<h3 id="monetarisme"><strong>Monetarisme</strong></h3>
<p>P.‑ I ¿què en penseu de la política monetarista?</p>
<p>A.‑ <strong>Les polítiques monetaristes són actuacions que modifiquen la
quantitat de diner en circulació a disposició del sistema, l&rsquo;anomenat
A.L.P. (Actius Líquids en mans del Públic).</strong></p>
<p>Pilar.‑ Sempre són dolentes perquè, amb una actuació expansiva,
provoquen una pèrdua de poder adquisitiu als que no tenen possibilitat
de defensar‑se.</p>
<p>Monts.‑ Generalment els més pobres.</p>
<p>Pilar.‑ O provoquen privacions, malestar, atur, crisi&hellip; en el cas d&rsquo;una
actuació que redueixi la massa monetària circulant.</p>
<p>Monts.‑ Per tant, una actuació política monetarista sempre provoca
malestar als ciutadans (als que diuen que pretenen servir).</p>
<p>A.‑ Quan el govern puja el preu del diner (modifica el tipus d&rsquo;interès),
varien les condicions del mercat, i operacions que fins aleshores eren
factibles, deixen de ser‑ho.</p>
<p>Pilar.‑ Es deixen de vendre i produir determinats productes perquè
l&rsquo;empresa s&rsquo;ha fet inviable.</p>
<p>I.‑ En aquests casos, en lloc d&rsquo;acusar al govern, que és qui ha variat
les condicions del mercat, ens carreguem a l&rsquo;empresari i amb ell,
l&rsquo;empresa.</p>
<p>Marg.‑ Menyspreant moltes vegades unes instal⋅lacions industrials
costosíssimes.</p>
<p>Monts.‑ I que s&rsquo;hauran de refer en el moment en què tornin a variar els
tipus d&rsquo;interès.</p>
<p>P.‑ Les actuacions monetaristes dels governs comporten uns costos
exagerat en els sectors productius.</p>
<p>I.‑ Fins ara, cada vegada que la política econòmica del govern
comportava una crisi i el tancament d&rsquo;empreses, amb la reactivació que
venia a continuació es tornaven a instal⋅lar.</p>
<p>Pilar.‑ Però ara que formem part del mercat comú europeu cal anar amb
molta cura.</p>
<p>Marg.‑ Les empreses que es tanquen, tal vegada ja no tindran
l&rsquo;oportunitat de tornar‑se a instal⋅lar.</p>
<p>Monts.‑ Perquè no es donarà el marge suficient perquè es puguin cobrir
els costos d&rsquo;instal⋅lació degut a la competència internacional.</p>
<p><strong>Finançament de les existències</strong></p>
<p>I.‑ <strong>Per a evitar els períodes de crisi que pateix el sistema econòmic
cal que la política econòmica del govern dediqui els seus esforços al
finançament de les existències en lloc de dedicar‑los al finançament de
les inversions.</strong></p>
<p>P.‑ El mercat ja s&rsquo;encarregarà de seleccionar les pro­duccions a uns
nivells de costos suficientment baixos, per a poder trobar sortida als
seus productes.</p>
<p>I.‑ Diguem‑ho d&rsquo;una altra manera: si per a aconseguir que cada ciutadà
compri dos vestits a l&rsquo;any haurien de valer només deu mil pessetes.</p>
<p>Pilar.‑ Mitjançant una adequada política de financiació de les
existències podem arribar a aconseguir‑ho.</p>
<p>Marg.‑ Però no ho aconseguirem mai mitjançant una política d&rsquo;ajuda a la
financiació de les inversions.</p>
<p>I.‑ Si no s&rsquo;actua d&rsquo;acord amb aquest principi, es pot arribar a
situacions tan paradoxals com les que veiem avui.</p>
<p>Marg.‑ Et refereixes a que per poder mantenir una producció, la solució
que s&rsquo;adopta és dedicar un major esforç a la promoció i difusió del
producte.</p>
<p>Monts.‑ Suposem, si no, l&rsquo;exemple d&rsquo;una marca de cava que a 200 pessetes
l&rsquo;ampolla no aconsegueix vendre amb benefici, mentre que venent‑la a
1000 pessetes i dedicant 700 pessetes a la seva promoció aconsegueix
guanyar diners.</p>
<p>P.‑ Es clar que, tan sols a curt termini!</p>
<p>A.‑ Si amb tots els productes actuem de la mateixa manera, aconseguirem
reduir el poder adquisitiu del ciutadà a un 20% del d&rsquo;abans de la
promoció.</p>
<p>Monts.‑ D&rsquo;aquesta manera gairebé ningú podrà comprar res i per tant
tindrem crisi.</p>
<p>I.‑ <strong>No fer cas dels principis reals amb els què es regeix l&rsquo;economia
és demagògia i amb això només s&rsquo;aconsegueix portar el poble a la
misèria.</strong></p>
<p>A.‑ Si els polítics es veuen amb cor de governar prescindint dels
principis d&rsquo;economia és que o són malvats o són ignorants.</p>
<p>P.‑ No es pot viure de promeses.</p>
<h3 id="política-econòmica"><strong>Política econòmica</strong></h3>
<p>I.‑ ¿Què us sembla? les condicions generals per tal que</p>
<p>pugui haver‑hi feina, ¿depenen de l&rsquo;empresariat o del govern?</p>
<p>A.‑ Sempre dels governs perquè amb les disposicions que dicten
condicionen la viabilitat de l&rsquo;activitat econòmica.</p>
<p>I.‑ El ministeri d&rsquo;economia no controla l&rsquo;economia sinó que la
distorsiona de manera més o menys controlada.</p>
<p>A.‑ La irresponsabilitat i la manca de coneixements d&rsquo;economia dels
polítics són la causa de l&rsquo;escàs ritme de creixement del benestar de la
societat.</p>
<p>P.‑ El treball és un dret de la persona, com s&rsquo;estableix a la DUDH, en
l&rsquo;article 23‑1 on diu: <em>Tota persona té dret al treball, a la lliure
elecció de la seva ocupació, a condicions equitatives i sartisfactories
de treball, i a la protecció contra l&rsquo;atur.</em></p>
<p>Marg.‑ No és pas una obligació de l&rsquo;empresari i menys encara, quan les
condicions que permeten que hi hagi treball no depenen de l&rsquo;empresari,
sinó de la intervenció dels governs en l&rsquo;economia.</p>
<p>I.‑ L&rsquo;empresari no crea treball, només comercia amb el treball.</p>
<p>Pilar.‑ Es podrà llogar a una persona si es donen les condicions per a
poder guanyar llogant‑la, i tan sols en aquest cas.</p>
<p>A.‑ No es pot parlar d&rsquo;empresaris com d&rsquo;unes persones diferents, ja que
l&rsquo;empresari neix de l&rsquo;ocasió de contractar un altre persona</p>
<p>Marg.‑ En trobarem tants com expectatives de negoci pugui crear la
societat amb la seva organització político‑econòmica.</p>
<p>P.‑ <strong>La legislació pot distorsionar l&rsquo;economia i fomentar la pobresa.</strong></p>
<p>I.‑ Les disposicions sempre n&rsquo;afavoreixen uns i en perjudiquen uns
altres.</p>
<p>A.‑ Els polítics diuen sempre que la culpa és dels seus predecessors i
cauen ells en errors tant o més grossos.</p>
<p>I.‑ Es que als polítics els encanta fer de polític i s&rsquo;obliden que el
millor govern és el que menys governa.</p>
<p>P.‑ Els polítics, ¿deixarien de discutir si sabessin economia?</p>
<p>A.‑ Al menys en els temes que fan referència a l&rsquo;economia i per tant, al
benestar dels ciutadans.</p>
<p>P.‑ O sigui pràcticament en tots.</p>
<h3 id="mercat"><strong>Mercat</strong></h3>
<p>I.‑ Perquè hi hagi mercat no n&rsquo;hi ha prou amb el preu pel que algú està
disposat a comprar un bé, cal que pel mateix preu algú altre estigui
disposat a prescindir‑ne.</p>
<p>Pilar.‑ Home, això és d&rsquo;evidència.</p>
<p>P.‑ Jo diria més, <strong>les influències que pugui tenir un particular en un
mercat sempre van a càrrec seu.</strong> Si pretén vendre duros a quatre
pessetes, possiblement en vengui més que si els vengués a duro, però,
òbviament, aviat s&rsquo;arruïnarà.</p>
<p>Pilar.‑ Si pretén vendre duros a sis pessetes, tal vegada no
aconseguiria vendren gaires.</p>
<p>Marg.‑ Aquests són principis que funcionen en un mercat transparent.</p>
<p>A.‑ <strong>Si el mercat no és transparent, aleshores esde­vindrà un mercat
especulatiu.</strong></p>
<p>I.‑ <strong>Les influències en el mercat des de dalt, mitjançant lleis,
normatives, decrets o qualsevol altra disposició distorsionen la seva
funció.</strong></p>
<p>P.‑ El món econòmic de l&rsquo;intercanvi de béns i de serveis, deixa de
funcionar correctament només quan falla el mercat.</p>
<p>A.‑ Si el mercat funciona lliurement, és a dir, si existeix la
competència, si no es produeixen intervencionismes, és el propi mercat
qui s&rsquo;encarrega d&rsquo;aconseguir l&rsquo;equilibri contínuament.</p>
<p>Marg.‑ Els intervencionismes són els culpables del mal funcionament del
mercat.</p>
<h3 id="proteccionisme"><strong>Proteccionisme</strong></h3>
<p>P.‑ Per tal d&rsquo;eliminar l&rsquo;atur, podem vendre a crèdit en altres mercats.</p>
<p>A.‑ Si a més ens paguen, ens farem rics.</p>
<p>Pilar.‑ I si no ens paguen, també ens farem rics.</p>
<p>P.‑ És econòmicament rentable donar diners a qui no en té a fi que pugui
comprar‑nos sempre que siguem nosaltres qui emetem els diners.</p>
<p>A.‑ Si aconseguim que molts països deguin diners al nostre, serem un
país ric.</p>
<p>I.‑ Aquest és el fonament de l&rsquo;imperialisme econòmic.</p>
<h3 id="nocions-deconomia"><strong>Nocions d&rsquo;economia</strong></h3>
<p>P.‑ ¿Què us sembla, és més fàcil guanyar o estalviar?</p>
<p>A.‑ L&rsquo;estalvi està sempre limitat a una part del que un té, mentre que
la possibilitat de guany és pràcticament il⋅limitada.</p>
<p>I.‑ Un altre principi important és que els errors en economia, es paguen
amb interessos.</p>
<p>P.‑ ¿ Es poden fer trampes en economia?</p>
<p>I.‑ Sí, però les trampes en economia, quan més tard es paguen, més cares
resulten.</p>
<p>Monts.‑ Ho hauríem de deixar per un altre dia.</p>
<p><br />

<br />
</p>
<h2 id="15-valor-del-treball"><strong>15. VALOR DEL TREBALL</strong></h2>
<p>Pilar.‑ Podríem analitzar els motius que provoquen les desigualtats en
el mon actual.</p>
<p>P.‑ ¿A quines desigualtats et refereixes?</p>
<h3 id="diferències-de-sou-pel-mateix-esforç"><strong>Diferències de sou pel mateix esforç</strong></h3>
<p>I.‑ ¿Vols dir les desigualtats de nivell de vida entre diferents països
que participen d&rsquo;un mateix bloc?</p>
<p>Pilar.‑ Exactament.</p>
<p>I.‑ <strong>El cost d&rsquo;un obrer als EEUU, a Suècia, a Anglaterra, entre salari,
càrregues socials, impostos&hellip; supera les 150.000 ptes. mensuals, mentre
a països com Singapur, Colòmbia, Togo&hellip; no arriben a les cinc mil
pessetes.</strong></p>
<p>P.‑ <strong>O sigui, que les diferències superen la proporció de trenta a u.</strong></p>
<p>Pilar.‑ La DUDH a l&rsquo;article 23‑2 diu textualment: <em>Tothom té dret, sense
cap discriminació, a un salari igual per un treball (esforç) igual.</em></p>
<p>I.‑ Està molt clar però ja veus que no s&rsquo;aplica.</p>
<p>P.‑ ¿Com es podria resoldre?</p>
<h3 id="salari-de-subsistència-1"><strong>Salari de subsistència</strong></h3>
<p>I.‑ Un moment, abans cal analitzar altres aspectes.</p>
<p>Marg.‑ ¿Creus que els diversos ambients i situacions donen lloc a
necessitats diferents?</p>
<p>I.‑ Sí, i <strong>«el salari de l&rsquo;obrer és sempre el de subsistència».</strong></p>
<p>Monts.‑ La situació i els mitjans que disposa un obrer de Togo no són
els mateixos que els d&rsquo;un obrer suec.</p>
<p>I.‑ <strong>Mentre les necessitats bàsiques no siguin a càrrec de la
comunitat,es complirà aquesta llei.</strong></p>
<p>Marg.‑ Es clar, <strong>«si hi ha atur forçós, sempre es podrà trobar algú
disposat a treballar per subsistir».</strong></p>
<p>P.‑ Vols dir, aleshores, que no el paguen més perquè visqui millor, sinó
perquè una sèrie de factors l&rsquo;han portat a aquest nivell de necessitats.</p>
<p>Monts.‑ Et deus referir a l&rsquo;aïllament migratori, la limitació de
població&hellip;</p>
<p>Marg.‑ També a la pressió dels sindicats, l&rsquo;actuació dels polítics&hellip;</p>
<p>A.‑ Aleshores, <strong>a mesura que el nivell de vida (o nivell de
necessitats) d&rsquo;una societat creix, es van quedant obsolets diversos
sectors o sistemes productius amb un valor afegit insuficient per
suportar els costos.</strong></p>
<p>Pilar.‑ <strong>Si una producció no és rendible, desapareix.</strong></p>
<p>P.‑ La mateixa llei de l&rsquo;oferta i la demanda, el propi mercat
s&rsquo;encarrega de trobar l&rsquo;equilibri.</p>
<p>Pilar.‑ La pròpia dinàmica de la societat crea i cerca productes i
mercats amb valor afegit suficient.</p>
<p>A.‑ <strong>Altrament, no s&rsquo;aconseguiria la millora en el nivell de renda.</strong></p>
<p>I.‑ El que passa és que <strong>els increments salarials tan sols produeixen
en part l&rsquo;increment real de renda</strong>.</p>
<p>Pilar.‑ Ja se sap que bona part se&rsquo;n va en inflació.</p>
<p>Marg.‑ <strong>Una altra part desapareixerà en forma de «productes
substitutius».</strong></p>
<p>Monts.‑ Vols dir els productes que substitueixen als del mercat perquè
tenen un cost real inferior.</p>
<p>A.‑ Quan no és possible la venda d&rsquo;un producte, degut a les càrregues
que ha de suportar, es substitueix per un altre de menys cost o més
tecnificat.</p>
<p>Marg.‑ Exacte, per exemple: sabates amb sola de goma substituint sabates
amb sola de cuir&hellip;</p>
<p>Monts.‑ I les patates fregides fetes de farina de patata.</p>
<p>I.‑ Els «productes substitutius» permeten rebaixar el salari de l&rsquo;obrer.</p>
<p>A.‑ Rebaixen el <strong>«salari de subsistència» pel que està disposat a
treballar qui ho fa per necessitat.</strong></p>
<p>P.‑ <strong>Una altra part es destinarà a increments de burocràcia.</strong></p>
<p>Pilar.‑ Es ben cert, cada vegada l&rsquo;administració utilitza més mitjans
tant humans com econòmics per cobrir les necessitats de la població.</p>
<p>Marg.‑ <strong>I no tots els increments de despesa reverteixen amb un
rendiment del cent per cent per a la societat</strong></p>
<p>Monts.‑ Llavors, <strong>tan sols una petita part dels incre­ments de renda
produeixen un augment del nivell de vida.</strong></p>
<p>Pilar.‑ <strong>I aquesta petita part d&rsquo;increment quedarà transformat en
increment de necessitats.</strong></p>
<p>A.‑ Aleshores, cal entendre que l&rsquo;increment de mitjans ve donat no per
l&rsquo;interès dels individus sinó per l&rsquo;interès del poder: polític,
econòmic&hellip;</p>
<h3 id="nivell-tecnològic"><strong>Nivell tecnològic</strong></h3>
<p>P.‑ Però també es veritat que, <strong>s&rsquo;està aconseguint aixecar el nivell
salarial d&rsquo;uns països, segons el grau de desenvolupament tecnològic.</strong></p>
<p>I.‑ Es lògic, <strong>els països amb un gran desenvolupament tecnològic
aconsegueixen els productes de menys «valor» afegit dels països amb
rendes salarials baixes.</strong></p>
<p>Pilar.‑ Vols dir productes agrícoles, manufacturats, minerals&hellip;</p>
<p>Marg.‑ <strong>A canvi de productes amb un gran valor afegit.</strong></p>
<p>Monts.‑ Sí, armament, moda, perfums, articles de marca&hellip;</p>
<p>A.‑ <strong>Els rics aconsegueixen comprar productes trenta vegades més barats
que si els produissin a casa seva.</strong></p>
<p>Monts.‑ Mentre que <strong>els pobres compren a un preu trenta vegades més alt
que si ho poguessin produir ells.</strong></p>
<p>P.‑ <strong>Així, s&rsquo;explica com els països rics són cada vegada més rics.</strong></p>
<p>Marg.‑ <strong>I com els països pobres són cada vegada més pobres.</strong></p>
<p><strong>Diferents nivells de vida</strong></p>
<p>I.‑ Els increments salarials i la falta de rendiment de les
administracions públiques són, en gran part, els responsables de les
diferències de nivell de vida.</p>
<p>Marg.‑ Es perquè estem treballant amb mercats a escala mundial i els
increments salarials tan sols afecten una part de la població productora
del mercat.</p>
<p>I.‑ Exacte.</p>
<p>A.‑ <strong>Els països més rics poden fer pagar les conseqüències del baix
rendiment de les seves administracions als països més pobres que d&rsquo;ells
depenen.</strong></p>
<p>I.‑ <strong>Els polítics i els sindicats són els culpables de l&rsquo;empobriment
dels països dependents.</strong></p>
<p>Pilar.‑ I per tant, de les diferències que hi ha entre els països pobres
i els rics.</p>
<p>A.‑ És clar, perquè correspon als polítics i als sindicats adonar‑se de
la realitat.</p>
<p>Monts.‑ Cal cercar noves formes de convivència.</p>
<h3 id="el-mercat-de-treball"><strong>El mercat de treball</strong></h3>
<p>A.‑ No cal ser gaire bon economista ni massa observador per adonar‑se
que <strong>el mercat de treball és de sempre el que més ràpidament s&rsquo;adapta a
les lleis de l&rsquo;oferta i la demanda.</strong></p>
<p>P.‑ En una situació d&rsquo;atur sempre podrem trobar algú que estigui
disposat a treballar per tal de poder subsistir.</p>
<p>I.‑ Els mals economistes, els governants, els sindicats han proposat una
sèrie de lleis que només es compliran parcialment.</p>
<p>Pilar.‑ Tan sols es compliran amb la mesura que el mercat les toleri.</p>
<p>P.‑ ¿Què cal fer si es vol superar aquesta situació de dependència del
treball?</p>
<p>Marg.‑ Home! Caldrà que filem més prim i en lloc de parlar d&rsquo;índex
d&rsquo;atur, convenis col⋅lectius, concertació social, inflació, índex de
preus al consum, rescalfament de l&rsquo;economia&hellip; comencem a preocupar‑nos
per saber què vol dir administrar, economia, «valor», bé, benestar&hellip;</p>
<p>Monts.‑ Cal buscar unitats que ens permetin de mesurar, construir i
comparar «balanços de benestar».</p>
<p>Marg.‑ Que ens permetin parlar de benestar en lloc de treball.</p>
<p>Pilar.‑ Com si el treball fos una gràcia divina!</p>
<p>Monts.‑ El que ens convé és benestar i no treball!</p>
<p>A.‑ En un món pobre, atur vol dir pobresa.</p>
<p>P.‑ En un món ric, atur pot voler dir benestar.</p>
<p>Monts.‑ Així doncs, ¿si arribem a ser rics, podrem tenir atur?</p>
<p>I.‑ Exacte, «atur voluntari», no l&rsquo;«atur forçós» que patim actualment.</p>
<h3 id="keynes"><strong>Keynes</strong></h3>
<p>P.‑ El que no entenc és que, si tres quartes parts de la humanitat
passen gana, ¿per què hi ha crisi?</p>
<p>I.‑ Perquè els paisos rics encara segueixen les teories Keynesianes i,
aquestes no serveixen per a resoldre una crisi econòmica, sinó que tan
sols l&rsquo;ajornen.</p>
<p>Pilar.‑ Deu ser perquè no es basen en l&rsquo;home, sinó en la producció.</p>
<p>Marg.‑ L&rsquo;economia ha d&rsquo;estar al servei de l&rsquo;home i no dels productes.</p>
<p>Monts.‑ Productes que, tal vegada, serviran per destruir el propi home i
el seu medi.</p>
<p>Pilar.‑ La producció que millor serveix perquè funcioni l&rsquo;economia d&rsquo;un
país, seguint les idees de Keynes, és la producció d&rsquo;armament.</p>
<p>Marg.‑ Es clar, és un producte que resol molt bé la crisi,
momentàniament!</p>
<p>Mont.‑ Produint armament es pot controlar l&rsquo;atur.</p>
<p>Pilar.‑ Es un producte que consumeix mà d&rsquo;obra per produir‑se i per
consumir‑se i potser per sempre.</p>
<p>Marg.‑ Si aconsegueix matar, és clar.</p>
<p>I.‑ <strong>Seguint les teories de Keynes, el món occidental encara no ha
resolt la crisi de l&rsquo;any 29.</strong></p>
<p>Pilar.‑ Després de seixanta anys tan sols ha aconseguit anar‑la
postposant.</p>
<p>Marg.‑ Veient‑se obligats els països que encara seguei­xen les teories
de Keynes a provocar veritables matances (guerres) contínuament.</p>
<p>Monts.‑ I a empobrir cada vegada més a més gent.</p>
<p>Pilar.‑ Perquè pugui viure bé cada vegada menys gent.</p>
<h3 id="drets-1"><strong>Drets</strong></h3>
<p>P.‑ Si als americans els interessa que estiguem armats, ¿per què hem de
pagar les armes nosaltres?</p>
<p>A.‑ Aquesta és una conseqüència de l&rsquo;aplicació de les teories d&rsquo;en
Keynes.</p>
<p>I.‑ I perquè l&rsquo;home blanc segueix creient‑se superior.</p>
<p>A.‑ Ens costa molt de superar la llei del Talió.</p>
<p>Monts.‑ Es cert, l&rsquo;home blanc sempre ha imposat la seva voluntat
mitjançant la força .</p>
<p>P.‑ A més a més, tenim organitzada la societat de ma­nera que al que
roba, per bé que ho faci per necessitat, se&rsquo;l castiga, en canvi, al que
crea la necessitat de robar, si és qui té el poder no.</p>
<p>A.‑ Tampoc és correcte parlar d&rsquo;acomiadament lliure, si hi ha atur
forçós.</p>
<p>I.‑ Però cal que no es pugui donar una situació d&rsquo;atur forçós, ja que,
l&rsquo;acomiadament lliure és imprescindible en una economia competitiva de
lliure mercat.</p>
<p>P.‑ Per tant, necessitem que s&rsquo;estableixin les condicions
político‑econòmiques perquè no es produeixi l&rsquo;atur forçós.</p>
<p>A.‑ La D.U.D.H. a l&rsquo;article 25‑1 diu: <em>«Tota persona té dret a un nivell
de vida que asseguri, per a ell i la seva família, la salut i el
benestar, especialment quant a alimentació, vestir, habitatge,
assistència mèdica i als serveis socials necessaris; també té dret a la
seguretat en cas d&rsquo;atur, malaltia, incapacitat, viduïtat, vellesa o
altra manca de mitjans de subsistència independentment de la seva
voluntat.»</em></p>
<p>I.‑ <strong>Perquè es compleixi aquest dret cal que el «salari de
subsistència» sigui reconegut com a un dret de tothom.</strong></p>
<p>A.‑ <strong>I per aconseguir‑ho cal que la contribució a la despesa
comunitària sigui proporcional al benestar que gaudeix cada membre de la
societat.</strong></p>
<p>P.‑ Ja en la Declaració de 1789 estava establert que: <em>&hellip; per a les
despeses de l&rsquo;administració, és indispensable una contribució comuna;
aquesta ha d&rsquo;estar equitativament repartida entre tots els ciutadans, en
raó de llurs possibilitats.</em></p>
<p>I.‑ I desenyanyem‑nos, encara no hi ha cap política econòmica que
compleixi amb aquest dret.</p>
<p><br />

<br />
</p>
<h2 id="16-impostos-i-subvencions"><strong>16. IMPOSTOS I SUBVENCIONS</strong></h2>
<h3 id="impostos-sobre-el-treball"><strong>Impostos sobre el treball</strong></h3>
<p>P.‑ Actualment en el nostre país i en molts d&rsquo;altres es paguen impostos
tan absurds com els que es paguen per treballar.</p>
<p>Marg.‑ Es veritat, avui per treballar cal pagar l&rsquo;I.R.P.F.</p>
<p>I.‑ La Seguretat Social també és un impost sobre el treball.</p>
<p>Pilar.‑ I això que els serveis que dóna són un dret reconegut al mateix
article 25‑1 de la DUDH.</p>
<p>Monts.‑ A més, està administrada per l&rsquo;Estat.</p>
<p>A.‑ És un bon absurd carregar impostos sobre el treball ja que només els
paga el que treballa.</p>
<p>Monts.‑ Encareixen el treball i fomenten la pirateria.</p>
<h3 id="impostos-sobre-la-producció"><strong>Impostos sobre la producció</strong></h3>
<p>I.‑ Si els impostos sobre el treball són absurds tant o més ho seran els
que graven la producció.</p>
<p>Monts.‑ ¿Per què hi ha tants impostos? Impostos sobre: Treball,
producció, activitat, consum, béns, estalvi&hellip;</p>
<p>A.‑ A més a més els impostos sobre el treball també recauen sobre la
producció, això frena l&rsquo;activitat econòmica i per tant, produeixen atur.</p>
<p>P.‑ Els beneficis de les multinacionals que surten d&rsquo;un país són també
contribucions que paguem al país de la multinacional.</p>
<h3 id="impostos-sobre-el-consum"><strong>Impostos sobre el consum</strong></h3>
<p>Pilar.‑ Els impostos no distingeixen correctament els consums necessaris
dels que no ho són.</p>
<p>I.‑ <strong>Els impostos sobre el consum graven en funció del que un gasta i
no del que un té.</strong></p>
<p>Pilar.‑ El pobre, per cobrir les necessitats, ha de gastar tot el que
guanya, per tant paga proporcionalment més que aquell que només gasta
una part del que guanya.</p>
<p>Marg.‑ I per tant graven més al pobre que al ric.</p>
<p>P.‑ Es que els impostos els posen els rics i els paguen els pobres.</p>
<p>I.‑ Generalment els impostos són una pràctica intervencionista.</p>
<p>A.‑ Hem arribat a acceptar que un producte o un servei que té un preu a
l&rsquo;hora de pagar en resulta un altre, perquè ens hi han carregat l&rsquo;IVA.</p>
<p>P.‑ ¡No n&rsquo;és poc de distorcionador aquest tipus d&rsquo;impost!</p>
<p>A.‑ Ens acostumem a tot, ¿potser també ens acostumarem a anar amb els
pantalons abaixats?</p>
<h3 id="impost-únic"><strong>Impost únic</strong></h3>
<p>P.‑ <strong>La contribució al finançament de la despesa pública, per tal de
ser equitativa, ha de ser única i en funció dels béns que disposa
cadascun dels membres de la comunitat.</strong></p>
<p>A.‑ <strong>Quan parlem de l&rsquo;impost únic i sobre els béns dels quals disposa
cada persona no fem realment res més que posar al dia el principi
d&rsquo;igualtat i progressivitat fiscal ja reconegut en l&rsquo;article 13 de la
Declaració dels drets de l&rsquo;home i del ciutadà de l789 La contribució</strong>
<em>ha d&rsquo;estar equitativament repartida entre tots els ciutadans en raó de
llurs possibilitats.</em></p>
<p>I.‑ <strong>I l&rsquo;article 31 de la Constitució Espanyola quan diu:</strong></p>
<p>1. <em>Tothom contribuirà al sosteniment de les despeses públiques d&rsquo;acord
amb la seva capacitat econòmica, mitjançant un sistema tributari&hellip;
inspirat en els principis d&rsquo;igualtat i progressivitat&hellip;</em></p>
<p>2. <em>La despesa pública&hellip; respondrà als criteris d&rsquo;eficàcia i economia.</em></p>
<h3 id="exemples-de-defectes-impositius"><strong>Exemples de defectes impositius</strong></h3>
<p>I.‑ El fet que contínuament s&rsquo;estiguin modificant els impostos és ja una
primera demostració ben palpable de la seva incorrecció.</p>
<p>Pilar.‑ Si fossin correctes no caldria canviar‑los.</p>
<p>P.‑ Un exemple pot ser el fet que l&rsquo;agricultura paga pocs impostos i
això l&rsquo;empobreix.</p>
<p>Marg.‑ Si els enciams a pagès valen tres pessetes i al mercat en valen
cent, el que hi pot carregar més és el que els ven a plaça.</p>
<p>Monts.‑ Resulta que, degut al sistema impositiu que tenim, els beneficis
es van desplaçant cap al final del circuit de suministrament i no cap a
la producció.</p>
<p>Pilar.‑ Perquè els impostos per un cantó provoquen una reducció dels
preus en origen i per un altre justifiquen uns grans marges comercials.</p>
<p>I.‑ El mal sistema impositiu que tenim fa que s&rsquo;apugin els preus.</p>
<p>Pilar.‑ L&rsquo;IVA és un dels impostos que ho provoca.</p>
<p>Marg.‑ Si els impostos estiguessin ben distribuïts el pagès en pagaria
més, però vendria el seu producte més car i el marge que tindria el
venedor de plaça seria més petit.</p>
<p>P.‑ Una cosa ben curiosa és que sempre el més perjudicat és el
productor, el pagès, l&rsquo;únic indispensable.</p>
<p>Pilar.‑ ¡És una paradoxa de la societat actual!</p>
<p>A.‑ Us heu parat a pensar el que representen els impostos sobre les
persones jurídiques (les societats)?</p>
<p>P.‑ Home, ja es curios ja, perquè paga impostos qui no existeix com a
persona.</p>
<p>Marg.‑ Qui no en pot treure cap profit!</p>
<p>A.‑ Els impostos sobre societats graven a les persones d&rsquo;una manera molt
difícil d&rsquo;esbrinar.</p>
<p>I.‑ El que fan aquests impostos és complicar l&rsquo;administració, ja que no
pot gaudir de benestar qui no existeix, vaja!</p>
<p>A.‑ ¿Per què es discuteix si impostos directes o si impostos indirectes?
El que cal és clarificar els impostos.</p>
<h3 id="frau-fiscal"><strong>Frau fiscal</strong></h3>
<p>P.‑ <strong>Un sistema fiscal complex i incomplible crea consciència de
culpabilitat.</strong></p>
<p>Marg.‑ Ningú està convençut de tributar correctament!</p>
<p>Pilar.‑ Es procura esquivar la imposició!</p>
<p>Monts.‑ Es tendeix a pensar que el sistema és favorable al defraudador.</p>
<p>Marg.‑ Tendeix a convertir al ciutadà en defraudador.</p>
<p>Pilar. Tothom pensa que ell és qui més defrauda.</p>
<p>Monts.‑ <strong>I, en conseqüència, un sistema més equitatiu li fóra
desfavorable.</strong></p>
<p>I.‑ <strong>Sempre que proposes a algú un sistema fiscal més d&rsquo;acord amb els
drets de l&rsquo;home, resulta que aquest l&rsquo;entén, l&rsquo;accepta i fins i tot el
creu necessari.</strong></p>
<p>Pilar.‑ Però rebutja la seva aplicació amb qualsevol pretext.</p>
<p>Marg. Et diu que és inviable, opressiu&hellip;</p>
<p>I.‑ Els impostos incorrectes creen inflació.</p>
<p>P.‑ I també creen atur.</p>
<p>Monts.‑ ¿Per què se&rsquo;ls acut posar impostos que el contribuent no té
interès en pagar?</p>
<h3 id="contribució-i-propietat"><strong>Contribució i propietat</strong></h3>
<p>A.‑ <strong>La contribució a la despesa pública ha de ser equitativa.</strong></p>
<p>P.‑ <strong>Es pot aconseguir que tothom tingui interès en contribuir al
finançament de la despesa pública si se li dóna alguna cosa a canvi.</strong></p>
<p>I.‑ I això es podria aconseguir si es tributés pel que un té i no pel
que un gasta.</p>
<p>Pilar.‑ Si la contribució estigués lligada a la propietat dels béns.</p>
<p>P.‑ Per començar, el pressupost de la comunitat ha de ser aquell que
produeixi el major grau possible de benestar.</p>
<p>Monts.‑ <strong>L&rsquo;administració pública ha de servir‑nos per a relacionar el
benestar individual amb el benestar col⋅lectiu.</strong></p>
<p>I.‑ <strong>Aplicant correctament el «valor» als béns, aconseguiríem avaluar
tant el benestar individual, com el col⋅lectiu.</strong></p>
<p>Pilar.‑ <strong>I per tant, potenciar simultàniament tant l&rsquo;un com l&rsquo;altre.</strong></p>
<p>P.‑ <strong>Si el «valor» d&rsquo;un bé és l&rsquo;import pel que un està disposat a
prescindir‑ne,¿com pot l&rsquo;administració o qualsevol, avaluar allò que no
li pertany?</strong></p>
<p>I.‑ <strong>Ningú pot avaluar el que no és seu.</strong></p>
<p>P.‑ <strong>El «valor» d&rsquo;un bé, tan sols pot donar‑lo qui pot gaudir‑ne, qui
en té la disponibilitat.</strong></p>
<p>I.‑ Sí però, ¿com l&rsquo;entenem aquesta propietat?</p>
<p>Pilar.‑ Com el fet de posseir i disposar una cosa exclusiva i
lliurement.</p>
<p>A.‑ Però el dret de propietat implica deures.</p>
<p>Monts.‑ Així doncs, només hauríem d&rsquo;establir aquests deures de manera
que ens ajudessin a optimitzar el benestar general.</p>
<p>Marg.‑ Tal com està establert a la constitució a l&rsquo;article 128‑1 <em>Tota
la riquesa del país&hellip;, resta subordinada a l&rsquo;interès general.</em></p>
<p>P.‑ Ens hem de basar en el dret a la propietat i en el concepte de
propietat (no absoluta) dels béns que es dispo­sen.</p>
<p>Marg.‑ No és més que acceptar el dret d&rsquo;expropiació en benefici de la
comunitat.</p>
<p>P.‑ En determinar un règim fiscal, cal tenir en compte totes les
propietats transferibles.</p>
<p>Marg.‑ La propietat de béns materials, de privilegis, d&rsquo;avantatges&hellip;</p>
<p>Pilar.‑ ¿Quina idea tenim de propietat?</p>
<p>Monts.‑ Cal clarificar‑la.</p>
<p>Marg.‑ La propietat depèn de com tenim estructurat el poder.</p>
<p>A.‑ <strong>Si podem acceptar que la propietat no és absoluta, també podem
acceptar que la propietat estigui condicionada per les necessitats de la
comunitat.</strong></p>
<p>I.‑ Mitjançant els impostos, es pot modificar, tant quantitativa com
qualitativament, el benestar de la comunitat.</p>
<p>A.‑ La transferibilitat és imprescindible per tal de poder aplicar
l&rsquo;impost únic de manera efectiva.</p>
<p>I.‑ <strong>N&rsquo;hi ha prou per aconseguir una contribució correcte que la
participació en la despesa pública sigui proporcional al «valor» que
cadascú doni als seus béns.</strong></p>
<h3 id="optimització"><strong>Optimització</strong></h3>
<p>A.‑ <strong>Si un mateix bé té diferent «valor» segons qui en tingui la
propietat, la mateixa societat tendirà a distribuir‑los de forma que
vagin a parar a aquell qui sigui capaç d&rsquo;aconseguir el major profit de
cada bé.</strong></p>
<p>Marg.‑ <strong>Es clar, qui més té és qui menys valorarà els seus béns i per
tant, qui més els necessita podrà adquirir‑los per un import inferior al
«valor» que tenen per a ell.</strong></p>
<p>Monts.‑ Això passarà, <strong>si s&rsquo;aplica el sistema impo­sitiu
correctement.</strong></p>
<p>A.‑ <strong>Si la contribució fos única i proporcional al «valor», si que es
simplificaria l&rsquo;administració.</strong></p>
<p>P.‑ <strong>Aquest sistema de contribució al finançament de la despesa
pública, sí que és redistribuïdor dels béns.</strong></p>
<p>I.‑ <strong>Permetria fer eficaç l&rsquo;administració.</strong></p>
<p>A.‑ <strong>S&rsquo;abaratiria l&rsquo;administració i s&rsquo;evitaria la necessitat de la
inspecció.</strong></p>
<p>Monts.‑ Si es millora l&rsquo;administració s&rsquo;incrementa el poder adquisitiu i
el benestar de la comunitat.</p>
<p>P.‑ A més a més, si la contribució fos sobre el «valor» també pagarien
els lladres.</p>
<p>I.‑ I els mafiosos.</p>
<p>Pilar.‑ I els traficants de drogues&hellip;</p>
<h3 id="subvencions"><strong>Subvencions</strong></h3>
<p>I.‑ I què me&rsquo;n dieu de les subvencions!</p>
<p>P.‑ Són origen de moltes complicacions administratives.</p>
<p>A.‑ També són font de marginació.</p>
<p>I.‑ Posem un exemple: El cost del transport públic, en estar
subvencionat, podem dividir‑lo en tres parts: el preu dels bitllets, la
part de la subvenció que recau sobre els que el fan servir i la part de
la subvenció que recau sobre aquells que contribueix i no se&rsquo;n
beneficien.</p>
<p>P.‑ Si els transports públics estan subvencionats, això vol dir que els
que no els utilitzen també els pagen.</p>
<p>A.‑ ¿Si aquesta problemàtica pot aplicar‑se a les altres subvencions,
per què encara existeixen?</p>
<p>I.‑ Les subvencions produeixen atur, marginació&hellip;</p>
<p>P.‑ ¿A qui beneficien?</p>
<p>A.‑ Tan sols afavoreixen al poder establert, ja ho saps, sempre és el
mateix.</p>
<p>I.‑ Però és que distorsionen l&rsquo;economia!</p>
<p>A.‑ Les subvencions es munten normalment amb finalitats polítiques.</p>
<p>P.‑ I són fàcilment descontrolables.</p>
<p>A.‑ Si funcionen bé són dolentes, i si no funcionen, són desastroses.</p>
<p>P.‑ ¿Hi ha subvencions justificables?</p>
<p>I.‑ Les necessitats de subvenció sempre són degudes a un mal
plantejament de l&rsquo;organització de la societat</p>
<p>Monts.‑ Es clar, és el de sempre, ens cal vetllar per l&rsquo;organització
social.</p>
<p><br />

<br />
</p>
<h2 id="17-aprofitament-dels-recursos"><strong>17. APROFITAMENT DELS RECURSOS</strong></h2>
<h3 id="administració"><strong>Administració</strong></h3>
<p>A.‑ <strong>Les deficiències de l&rsquo;administració pública són les culpables de
la inflació.</strong></p>
<p>Monts.‑ Es ben cert i ho explica molt bé en Josep Junyent a <em>De regreso
a utopía.</em></p>
<p>Marg.‑ <strong>Si l&rsquo;Estat provoca inflació perjudica més als sectors de
població amb menys capacitat per defensar‑se.</strong></p>
<p>P.‑ Es ben bé que si economia és la ciència que estudia l&rsquo;administració
dels béns, està clar que l&rsquo;administració no sap economia.</p>
<p>Pilar.‑ ¿Creieu que seria possible alleugerir l&rsquo;administració?</p>
<p>I.‑ Caldria trobar alguna manera no violenta de reduir el volum de
l&rsquo;administració.</p>
<p>Monts.‑ Sinó al ritme de creixement actual, aviat tots en serem, de
funcionaris.</p>
<p>A.‑ <strong>Es pot aconseguir quan no hi ha atur forçós amb increments
salarials dels sectors productius superiors als dels no productius.</strong></p>
<p>Monts.‑ <strong>Tan sols d&rsquo;aquesta manera es pot afavorir el traspàs de
personal de sectors no productius als productius.</strong></p>
<p>P.‑ L&rsquo;administració incorrecta fomenta la dependència i si creem
dependència, cada vegada serem més pobres.</p>
<p>I.‑ ¿La política econòmica actual crea dependència?</p>
<p>A.‑ Es clar, afavorir la implantació de multinacionals crea dependència.</p>
<p>I.‑ I dedicar‑se a tecnologies no assimilades també.</p>
<p>P.‑ ¿Us en recordeu del pla de reconversió industrial?</p>
<p>A.‑ Els plans de reconversió si funcionen bé, serveixen per donar diners
als rics.</p>
<p>Monts.‑ És, per tant, donar als rics diners dels pobres.</p>
<p>A.‑ ¿Creieu que els polítics, que no són capaços d&rsquo;establir les
condicions necessàries perquè no hi hagi atur forçós, tenen dret a
governar?</p>
<p>Monts.‑ A mi em sembla que si no són capaços de complir els principis en
els que basen la seva legitimitat: DUDH, constitució&hellip; no!</p>
<p>I.‑ <strong>Actualment els polítics, per tal de governar, no han de saber
economia, han de saber convèncer l&rsquo;electorat.</strong></p>
<p>P.‑ I la veritat és que <strong>encara es queixen de tenir poc poder.</strong></p>
<p>Marg.‑ Tots els que tenen poder es queixen de tenir‑ne poc.</p>
<h3 id="la-jornada-laboral"><strong>La jornada laboral</strong></h3>
<p>I.‑ Si pretenem construir una societat més rica, per tal
d&rsquo;aconseguir‑ho, cal, entre altres coses, que els serveis funcionin
constantment.</p>
<p>Pilar.‑ I també cal utilitzar de manera contínua els mitjans de
producció, establint torns de major o menor durada.</p>
<p>P.‑ Actualment hi ha normatives i reglamentacions, pràcticament per a
tot.</p>
<p>Marg.‑ Els horaris per exemple, s&rsquo;han anat encasellant i restringint
fins que hem arribat a situacions totalment absurdes.</p>
<p>Pilar.‑ Podem trobar magatzems que tenen obert de dilluns a dissabte
però, que tan sols tenen clients els divendres a la tarda.</p>
<p>A.‑ La inversió que cal fer per cada lloc de treball és cada vegada més
gran.</p>
<p>Monts.‑ I per acabar‑ho d&rsquo;adobar, cada vegada es tendeix a utilitzar
menys el lloc de treball.</p>
<p>Marg.‑ Per la via de la reducció de jornada.</p>
<p>Pilar.‑ O per la de la perllongació de les vacances.</p>
<p>Monts.‑O bé per l&rsquo;estacionalitat cada vegada més acusada.</p>
<p>P.‑ <strong>Als governs i als sindicats els sembla que la solució de l&rsquo;atur es
troba en la reducció de la jornada.</strong></p>
<p>Marg.‑ <strong>Creuen que, d&rsquo;aquesta manera, hi haurà un increment de les
demandes de treball, i no és cert.</strong></p>
<p>Monts.‑ <strong>Es clar, com més curta és la utilització de la capacitat
productiva, menys competitius som.</strong></p>
<p>Pilar.‑ <strong>I per tant, menys viable és la producció.</strong></p>
<p>I.‑ <strong>Per a resoldre aquest problema el que cal és utilitzar el lloc de
treball al màxim.</strong></p>
<p>Pilar.‑ <strong>Per tal de minimitzar moltes despeses: rendes, lloguers, molts
impostos, amortitzacions&hellip;</strong></p>
<p>A.‑ Això no vol dir que augmentin les hores de treball, sinó que
s&rsquo;utilitzi el mateix lloc per a més personal.</p>
<p>Monts.‑ Posem un exemple.</p>
<p>Marg.‑ <strong>Un lloc de treball que s&rsquo;utilitza actualment per una persona
que fa 40 hores a la setmana i un total de 1800 hores l&rsquo;any.</strong></p>
<p>Monts.‑ <strong>Si fos ocupat per quatre persones que fessin sis hores
cadascuna durant una sèrie de dies seguits.</strong></p>
<p>Pilar.‑ <strong>Per exemple, deu.</strong></p>
<p>Monts.‑ <strong>I si al cap de deu fossin substituïts per uns altres quatre
que treballessin el mateix període.</strong></p>
<p>Marg.‑ <strong>Hauríem aconseguit convertir un lloc de treball en vuit.</strong></p>
<p>P.‑ <strong>Si, a més a més, instal⋅léssim uns torns de substitució, que
toquessin cada quatre mesos&hellip;</strong></p>
<p>Monts.‑ Aleshores, el lloc de treball estaria contínuament ocupat, els
365 dies de l&rsquo;any i les 24 hores del dia.</p>
<p>Pilar.‑ Així tindríem els costos més baixos possibles.</p>
<p>Monts.‑ Mentres el personal disposaria d&rsquo;un mes de vacances tres vegades
l&rsquo;any.</p>
<p>Marg.‑ <strong>I hauríem convertit un sol lloc de treball en nou.</strong></p>
<p>I.‑ <strong>Els avantatges serien doncs, l&rsquo;efecte de multiplicació dels llocs
de treball.</strong></p>
<p>Pilar.‑ L&rsquo;abaratiment de la inversió.</p>
<p>Marg.‑ I l&rsquo;optimització de la competitivitat.</p>
<p>Monts.‑ També seria important l&rsquo;eliminació de les hores punta.</p>
<p>Pilar.‑ <strong>En conseqüència, la utilització més racional de le
infraestructures.</strong></p>
<p>P.‑ És clar, això suposaria una reducció de la despesa pública i de la
càrrega impositiva, i per tant, una millora del poder adquisitiu.</p>
<p>A.‑ D&rsquo;altra banda, <strong>cada cop més, la societat reclama uns serveis
d&rsquo;esbargiment i lleure: esports, espectacles&hellip;</strong></p>
<p>Monts.‑ Serveis que tan sols s&rsquo;utilitzen de manera plena els caps de
setmana.</p>
<p>Marg.‑ O durant les vacances.</p>
<p>Pilar.‑ <strong>Amb un sistema com aquest s&rsquo;utilitzarien sense interrupció.</strong></p>
<p>P.‑ Ja que <strong>contínuament la meitat de la població activa estaria fent
un període festiu de 10 dies.</strong></p>
<p>Marg.‑ <strong>I un altre 10% el tindria de 30 dies.</strong></p>
<p>I.‑ Però hi ha molts impediments per a poder posar en marxa una proposta
com aquesta.</p>
<p>Pilar.‑ En primer lloc, l&rsquo;excés de normativa que frena la llibertat per
adoptar solucions.</p>
<p>Monts.‑ La delimitació de la responsabilitat.</p>
<p>Marg.‑ Es compleix cada vegada més el «principi del botxí».</p>
<p>Pilar.‑ Vols dir, que delimitant la responsabilitat podem trobar algú
que es cregui amb el deure d&rsquo;executar a un altre.</p>
<p>A.‑ Solucions com aquesta concedeixen un grau de llibertat que espanta
als governants!</p>
<h3 id="el-mercat-comú"><strong>El Mercat Comú</strong></h3>
<p>I.‑ Des d&rsquo;ara, i com a conseqüència de l&rsquo;ingrés a la CEE, seran
inviables les activitats amb poc valor afegit.</p>
<p>Pilar.‑ D&rsquo;altra banda, no tenim el nivell tecnològic que ens permeti la
instal⋅lació de processos industrials de tecnologia punta pròpia.</p>
<p>A.‑ Com a conseqüència de l&rsquo;obertura d&rsquo;Europa cap a l&rsquo;Est ens pot minvar
una part important del turisme i de les indústries manufactureres.</p>
<p>Monts.‑ No poden oblidar que a l&rsquo;Europa de l&rsquo;Est hi ha una bona tradició
d&rsquo;indústria tèxtil, metal⋅lúrgica, manufacturera&hellip;</p>
<p>I.‑ Tal vegada en un futur no gaire llunyà Espanya es tornarà a dedicar
a la producció d&rsquo;«Hidalguia» i de «Sopa Boba».</p>
<p>P.‑ És en allò que Espanya té més experiència.</p>
<p>Pilar.‑ Evidentment, n&rsquo;és l&rsquo;especialista.</p>
<p>A.‑ Això ens podrà passar per culpa dels polítics que haurem tingut.</p>
<p>I.‑ Del comportament de la classe política.</p>
<p>Pilar.‑ De les normatives i actuacions que veiem, bé sembla que se&rsquo;n
pugui despendre aquesta conclusió.</p>
<h3 id="empresa"><strong>Empresa</strong></h3>
<p>A.‑ ¿Us heu fixat que, <strong>els increments salarials permeten un increment
de beneficis absoluts de l&rsquo;empresa?</strong></p>
<p>Monts.‑ <strong>Si, perquè si es manté el marge, el benefici es proporcional a
la facturació i a majors costos més facturació.</strong></p>
<p>I.‑ Un exemple d&rsquo;aquest principi el tenim en els transportistes que
guanyen més diners quan més car és el combustible.</p>
<p>P.‑ A més que <strong>els increments salarials estimulen la productivitat.</strong></p>
<p>A.‑ Si els jornals són baixos les construccions es fan a mà i es van
mecanitzant a mesura que s&rsquo;apugen els jornals.</p>
<p>P.‑ Es cert, els països pobres utilitzen molta mà d&rsquo;obra en les
construccions i aquestes són molt senzilles.</p>
<p>Marg.‑ Mentre que els països rics fan obres molt tecni­ficades i amb poc
personal.</p>
<p>I.‑ A més a més, <strong>els increments salarials del personal productiu són
els únics que afavoreixen el poder adquisitiu.</strong></p>
<p>A.‑ Us heu adonat que les associacions empresarials dificulten la
competitivitat.</p>
<p>P.‑ I afavorir les associacions empresarials és intentar frenar el
desenvolupament.</p>
<h3 id="empresa-pública"><strong>Empresa Pública</strong></h3>
<p>Marg.‑ ¿I l&rsquo;empresa pública?</p>
<p>A.‑ L&rsquo;empresa pública estarà necessàriament regentada per un polític,
l&rsquo;interès principal del qual no serà el bé de l&rsquo;empresa sinó el seu
prestigi i promoció política.</p>
<p>P.‑ Per tant, l&rsquo;eficàcia de la gestió de l&rsquo;empresa pública mai serà
comparable a la de l&rsquo;empresa privada.</p>
<p>A.‑ <strong>Per a portar una empresa es fan servir professionals, enginyers,
economistes&hellip;</strong></p>
<p>Monts.‑ Per a portar la responsabilitat de l&rsquo;administració pública
s&rsquo;elegeixen unes persones no professionals.</p>
<p>Marg.‑ <strong>¿És que no és prou important l&rsquo;administració pública com per
tenir‑ne una mica més de cura?</strong></p>
<p>A.‑ Suïsa té en moltes coses desavantatge sobre Espanya, però, està
millor administrada.</p>
<p>P.‑ El mateix podem dir del miracle alemany.</p>
<p>A.‑ I del potencial japonès.</p>
<h3 id="futurisme"><strong>Futurisme</strong></h3>
<p>P.‑ L&rsquo;increment de la despesa pública comporta un encariment de la vida,
que només es compensa amb el comerç amb països o comunitats més pobres.</p>
<p>A.‑ Aquest sistema funciona mentre els països pobres puguin suportar‑ho.</p>
<p>P.‑ Els països rics consumeixen més del que són capa­ços de produir amb
el seu esforç i treball.</p>
<p>Pilar.‑ Ja veig que us voleu dedicar a fer d&rsquo;astròlegs!</p>
<p>A.‑ ¿Qui preveu el futur juga amb avantatge?</p>
<p>I.‑ El que és clar i no crec que sigui fer de visionari, és que en un
futur, per força no gaire llunyà, ja no serà vàlid el consum pel consum.</p>
<p>Pilar.‑ Aleshores l&rsquo;economia no podrà estar basada en la producció.</p>
<p>Marg.‑ Els productes no es faran per a ser llençats al cap de poc temps.</p>
<p>Monts.‑ Es produiran perquè donin un servei el major temps possible.</p>
<p>I.‑ Tan sols d&rsquo;aquesta manera ens estalviarem els desastres ecològics.</p>
<p>Marg.‑ I aconseguirem una forma de vida més tranquil⋅la i estable.</p>
<p>Monts.‑ La gent no pot canviar contínuament els pro­ductes durables.</p>
<p>Pilar.‑ Necessitem fer prevaler la qualitat sobre la mo­da.</p>
<p>Marg.‑ La utilitat sobre la novetat.</p>
<p>Monts.‑ El gaudi sobre l&rsquo;estrès&hellip;</p>
<p>A.‑ <strong>La informàtica ja ens permet el control de la diversitat.</strong></p>
<p>Monts.‑ Ja no és necessària l&rsquo;estandarització.</p>
<p>Marg.‑ Per tant, cada vegada serà menys necessària la migradesa que
suposa l&rsquo;estandarització.</p>
<p>Pilar.‑ <strong>Podem imaginar el món futur ric i divers</strong>.</p>
<p>P.‑ <strong>Ja no ens calen grans sèries per organitzar una producció.</strong></p>
<p>Marg.‑ Una gran indústria és capaç de treure un producte extremadament
divers i adaptat a les necessitats de cada client.</p>
<p>A.‑ <strong>A aquesta forma de producció no s&rsquo;hi arriba per plaer o per
esnobisme, sinó per necessitat.</strong></p>
<p>Monts.‑ Perquè tota mena de massificació comporta acumulació i per tant,
modificacions que la natura no accepta.</p>
<p>Marg.‑ Sí, totes les massas piquen.</p>
<p><br />

<br />
</p>
<h2 id="v-part-organització-social"><strong>V PART.</strong> <strong>ORGANITZACIÓ SOCIAL</strong></h2>
<p><br />

<br />
</p>
<h2 id="18-justícia"><strong>18. JUSTÍCIA</strong></h2>
<p>P.‑ ¿Cap a on anem avui?</p>
<p>A.‑ Podríem anar a esmorzar.</p>
<p>Marg.‑ ¿Som lliures d&rsquo;anar a on vulguem, no?</p>
<p>Monts.‑ Home! segons el què entenguis tu per llibertat. Anem a la Mola,
farem exercici i un bon esmorzar.</p>
<p>P.‑ Molt bé. Volia dir que ningú ens obliga a anar enlloc.</p>
<p>Marb.‑ Ara que&hellip;</p>
<p>Mont.‑ L&rsquo;idea de llibertat ha canviat molt amb el temps.</p>
<h3 id="llibertat"><strong>Llibertat</strong></h3>
<p>A.‑ Les democràcies occidentals es basen encara en la idea de llibertat
de Montesquieu.</p>
<p>Monts.‑ La llibertat garantida per la llei.</p>
<p>Marg.‑ Feta efectiva mitjançant la independència del poder judicial.</p>
<p>P.‑ No es pot pretendre avui, aplicar els mateixos principis de
Montesquieu sense tenir en compte la gran sofisticació dels mitjans
tècnics.</p>
<p>Marg.‑ Mitjans que permeten controlar la informació, l&rsquo;opinió&hellip;</p>
<p>Monts.‑ També l&rsquo;economia, l&rsquo;administració&hellip;</p>
<p>A.‑ Hem de tenir present tot el que suposa i permet el control dels
mitjans d&rsquo;informació i de transport.</p>
<p>P.‑ Es d&rsquo;evidència que no s&rsquo;han fet servir les millores tecnològiques
per afavorir les llibertats i drets dels ciudatans.</p>
<p>Marg.‑ Caldria cercar noves formes d&rsquo;organització social que garantissin
que els avanços serviran per la defensa i millora de les llibertats.</p>
<p>Monts.‑ I que en canvi, no fossin instruments de control.</p>
<p>A.‑ El concepte de llibertat de Montesquieu es basava en l&rsquo;equilibri de
poder, com protector de la llibertat.</p>
<p>Monts.‑ El que cal recuperar és aquest equilibri del poder amb una nova
organització social.</p>
<p>P.‑ Pensadors com Woodrow, Wilson, T.Hobhouse, Condornet&hellip; diuen que
«<strong>La nova llibertat és la llibertat vella</strong>».</p>
<p>Marg.‑ La llibertat en condicions diferents i canviants, ha de modificar
el seu propi contingut per així guardar‑se de la degeneració.</p>
<p>A.‑ Per poder tenir llibertat, cal que puguin conviure diferents
individus i societats amb codis morals diferents.</p>
<p>P.‑ ¿Però una societat on hi hagi codis morals molt diferents pot ser
conflictiva, no?</p>
<p>A.‑ Tots tenim un codi moral propi i independent.</p>
<p>Monts.‑ La naturalesa, tot i que té ordre, té diversitat.</p>
<p>Marg.‑ La societat ha de tenir ordre però amb diversitat.</p>
<p>P.‑ A mi em sembla que, al contracte social de Rous­seau, per ser vàlid
avui, li manca la llibertat per a asso­ciar‑se amb qui es vulgui.</p>
<p>Marg.‑ Es evident que, ningú pot ser obligar a associar‑se, a acceptar
un pacte social, amb aquell a qui no es vol sentir lligat.</p>
<p>Monts.‑ Es el fonament del dret a l&rsquo;autodeterminació.</p>
<p>Marg.‑ Rousseau parteix de l&rsquo;acceptació de tots els ciutadans a
constituir‑se en un estat sobirà.</p>
<p>Monts.‑ No disposaven aleshores de mitjans tècnics suficients per a
superar aquesta limitació.</p>
<p>A.‑ No es pot dir el mateix avui en què gràcies a la informàtica podem
controlar la diversitat.</p>
<p>Monts.‑ I per tant, podem exigir un major grau de llibertat i diversitat
a les formes de representació social.</p>
<p>Marg.‑ Fent‑les més reals.</p>
<p>A.‑ I més lliures.</p>
<p>Marg.‑ Més «d&rsquo;acord amb la naturalesa humana».</p>
<p>P.‑ La diversitat és inherent a l&rsquo;evolució i al moviment.</p>
<p>Marg.‑ La diversitat és imprescindible per aconseguir l&rsquo;evolució.</p>
<p>Monts.‑ Si tot el món fos d&rsquo;or no seria habitable.</p>
<p>Marg.‑ Seria un món mort.</p>
<p>A.‑ No podria subsistir una societat on el codi moral fos igual per
tothom.</p>
<p>P.‑ Aquest és el tipus de societat que presentava l&rsquo;Aldous Huxley a <em>Un
món feliç.</em></p>
<p>Monts.‑ I George Orwell a <em>1.984</em>.</p>
<p>A.‑ El que planteja­ven era un escarni de l&rsquo;estandarització.</p>
<h3 id="igualtat"><strong>Igualtat</strong></h3>
<p>P.‑ Tens raó però, de moment, no tothom té les mateixes oportunitats, hi
hauria d&rsquo;haver més igualtat.</p>
<p>A.‑ Llibertat, igualtat i fraternitat!</p>
<p>P.‑ Són les paraules de 1.789.</p>
<p>A.‑ Igualtat vol dir que tots siguem capaços de poder assolir el mateix
nivell de benestar, en funció del nostre interès i esforç.</p>
<p>P.‑ Igualtat de possibilitats dins la diversitat d&rsquo;interessos, mitjans,
naturalesa&hellip; de cadascú.</p>
<p>A.‑ Sí, igualtat dins la diversitat, igualtat de drets.</p>
<p>Monts.‑ No, a la despersonalització, estandarització&hellip;</p>
<p>Marg.‑ S&rsquo;ha d&rsquo;estimar la llibertat, tenir interès en el seu progrés, en
el seu increment tant individual com col⋅lectiu.</p>
<p>A.‑ Igualtat ben entesa en el dret, en el tracte&hellip;</p>
<h3 id="fraternitat"><strong>Fraternitat</strong></h3>
<p>P.‑ Així doncs,¿com aconseguirem el benestar del què parlàvem?</p>
<p>A.‑ Mitjançant la fraternitat, la necessitat d&rsquo;aconseguir el benestar
general per a aconseguir el benestar individual.</p>
<p>Monts.‑ Optimització del benestar de l&rsquo;individu dins la societat.</p>
<p>Marg.‑ L&rsquo;individu no viu aïllat.</p>
<p>P.‑ La nostra manera de ser, de pensar, es manifesta en els actes de la
vida quotidiana.</p>
<p>A.‑ Actes com el vot, per exemple.</p>
<p>Marg.‑ El vot és una conseqüència de la nostra forma de pensar.</p>
<p>P.‑ Doncs, ¿perquè el vot ha de ser secret?</p>
<p>Marg.‑ Es que un s&rsquo;ha d&rsquo;amagar del que vota?</p>
<p>A.‑ No, i no hauria de ser així.</p>
<p>Monts.‑ L&rsquo;acceptació del món real és una necessitat!</p>
<p>Marg.‑ Cal establir unes bases suficientment senzilles, comprensibles&hellip;</p>
<p>P.‑ I a l&rsquo;abast per tal que sigui possible seguir‑les.</p>
<h3 id="drets-2"><strong>Drets</strong></h3>
<p>P.‑ Quan parlem de llibertat, sempre topem amb les llibertats del
altres.</p>
<p>Monts.‑ La llibertat moltes vegades no té un caràcter individual.</p>
<p>Marg.‑ No sé de ningú que parlant de llibertat no hagi acabat fent‑se
mal.</p>
<p>A.‑ Si parlem de drets, a través dels drets aconseguirem les llibertats.</p>
<p>Monts.‑ I una llibertat que parteix de l&rsquo;individu.</p>
<p>Marg.‑ Que no interfereix amb els altres.</p>
<p>Monts.‑ Mitjançant els drets podem aconseguir realment les llibertats
que no hauríem aconseguit partint de l&rsquo;establiment de les llibertats.</p>
<p>Marg.‑ Degut a la seva relació amb el plaer, l&rsquo;interès, el benestar.</p>
<h3 id="justícia"><strong>Justícia</strong></h3>
<p>A.‑ D&rsquo;ençà del temps d&rsquo;Aristòtil, la societat s&rsquo;entesta en parlar de
justícia, de com han de comportar‑se els ciutadans.</p>
<p>Monts. Per tal d&rsquo;aconseguir que la societat funcioni tal com es vol des
del poder.</p>
<p>P.‑ I tenen raó, parlar de justícia és preocupar‑se del que han fet els
altres.</p>
<p>Marg.‑ Es sempre fruit d&rsquo;un interès personal i subjectiu.</p>
<p>Monts.‑ Sempre serà una manera de perpetuar el poder.</p>
<p>Marg.‑ Es la trampa de Plató, en la que hem caigut fins avui.</p>
<p>A.‑ Si en lloc de parlar de justícia ens proposem parlar de benestar el
que fem és arribar a la societat a través de l&rsquo;individu.</p>
<p>Monts.‑ No val a dir què és primer, si l&rsquo;ou o la gallina. La societat
està formada per individus i cal arribar a ella a través de l&rsquo;individu.</p>
<p>P.‑ Sense individus no hi ha societat.</p>
<p>Marg.‑ Si nó ho fem així, arribarem a tenir una societat injusta formada
per individus justos.</p>
<p>A.‑ En canvi no és possible el benestar de la societat sense el benestar
dels seus membres.</p>
<p>Monts.‑ El benestar de la societat és la suma dels benestars dels seus
individus.</p>
<p>Marg.‑ No podem dir el mateix de la justícia.</p>
<p>P.‑ Parlar de justícia és voler enganyar la gent.</p>
<p>Marg.‑ Es voler‑los fer combregar amb rodes de molí.</p>
<p>Monts.‑ La justícia per uns és sempre la injustícia pels altres.</p>
<p>A.‑ Només s&rsquo;ha arribat a parlar de la justícia de la majoria.</p>
<p>Monts.‑ I encara no s&rsquo;aplica tampoc realment.</p>
<p>A.‑ L&rsquo;administració de la justícia sempre és aplicada als altres i no a
un mateix.</p>
<p>Marg.‑ Per tant, no pot ser mai imparcial.</p>
<p>P.‑ Què necessitem doncs?</p>
<p>A.‑ <strong>El que cal cercar és una forma d&rsquo;estructuració social en què
convingui a cada persona comportar‑se d&rsquo;acord amb l&rsquo;interès general.</strong></p>
<p>Monts.‑ Que el seu interès sigui el de la comunitat.</p>
<p>Marg.‑ No tan sols obtingut mitjançant un sistema de repressió.</p>
<p>Monts.‑ Ni per un sistema d&rsquo;educació i socialització que comporti una
limitació&hellip;</p>
<p>Marg.‑ Cal cercar la manera de fer realment superior la societat.</p>
<p>Monts.‑ Que l&rsquo;interès de la comunitat sigui superior al propi interès.</p>
<p>P.‑ <strong>Cal insistir en la injustícia de la justícia per ella mateixa, per
definició.</strong></p>
<p>A.‑ <strong>Els legisladors acostumen a gaudir de la immunitat parlamentària i
tan sols són privats d&rsquo;ella si no estan d&rsquo;acord amb l&rsquo;estructura del
poder.</strong></p>
<p><strong>Marg.‑ O sigui, qui mana no té necessitat d&rsquo;obeir mentre no atempti
contra el poder.</strong></p>
<p>A.‑ <strong>No es pot parlar de justícia sense fer referència al poder
establert, que imposa la seva llei.</strong></p>
<p>Monts.‑ El canvi de l&rsquo;estructura de poder modifica la interpretació de
la justícia.</p>
<p>Marg.‑ <strong>Diuen que els buits de poder condueixen al llibertinatge, però
el que realment passa és que el buit de poder no es produeix mai sinó
que s&rsquo;origina una modificació ràpida del poder.</strong></p>
<p>A.‑ El que passa és que en determinats moments evoluciona molt
ràpidament.</p>
<p>Monts.‑ I passa per situacions difícilment explicables en una visió
històrica dels fets ocorreguts.</p>
<p>P.‑ ¿I creus que serà just si ara fem un esmorzar d&rsquo;aquells «de
justícia»?</p>
<p>A.‑ Penso que ens ho mereixem.</p>
<h3 id="règim-penitenciari"><strong>Règim penitenciari</strong></h3>
<p>P.‑ Estic pensant en la justícia encara.¿Creus en la justícia actual?
¿Creus en la imposició de sancions?</p>
<p>A.‑ Una sanció econòmica ha de tenir en compte el poder econòmic del
sancionat.</p>
<p>P.‑ De vegades no se sap ben bé si els sancionadors pretenen fer
justícia o fer una manifestació del seu poder.</p>
<p>A.‑ El poder sancionador és sempre abús de poder.</p>
<p>P.‑ ¿És acceptable el règim penitenciari actual?</p>
<p>A.‑ El règim penitenciari actual, no només sanciona el detingut, sinó
que també sanciona els seus familiars.</p>
<p>Monts.‑ La seva comunitat més propera.</p>
<p>Marg.‑ A més, el règim penitenciari actual és un eficaç mètode de
marginació.</p>
<p>Monts.‑ El penitenciari segueix patint a la fi de la seva reclusió,
marginació social.</p>
<p>P.‑ Però ¿què s&rsquo;hi podria fer?</p>
<p>A.‑ La modificació del règim penitenciari, podria passar per una
valoració de les penes, no en temps sinó en treball.</p>
<p>Marg.‑ <strong>Tota persona té dret a ser indemnitzada per la pèrdua de
«valor» d&rsquo;algun dels seus béns, provocada per un altra persona.</strong></p>
<p>Monts.‑ Crec que aquest és un principi bàsic per fer viable qualsevol
organització social.</p>
<h3 id="lleis"><strong>Lleis</strong></h3>
<p>P.‑ ¿Per què no definim la llei?</p>
<p>Marg.‑ Pompeu Fabra la defineix com: <strong>«La regla d&rsquo;acció imposada per
l&rsquo;autoritat superior».</strong></p>
<p>A.‑ La idea que tenim avui de llei es contradiu obertament amb el que ja
deia la Declaració dels drets de l&rsquo;home i del ciutadà de 1789 a
l&rsquo;article V: <em>La llei és l&rsquo;expressió de la voluntat general&hellip;</em></p>
<p>Monts.‑ Avui la llei és un instrument al servei del poder establert.</p>
<p>A.‑ Amb les lleis passa igual que amb els altres instruments de poder,
cal veure sempre a qui afavoreixen i a qui perjudiquen.</p>
<p>Marg.‑ Cal vetllar contínuament per l&rsquo;actualització de les lleis.</p>
<p>Mont.‑ No és acceptable una llei que beneficia una minoria ja que per
aquest motiu estarà perjudicant la majoria.</p>
<p>P.‑ No es podrà mantenir indefinidament un sistema on l&rsquo;interès dels
polítics no es correspongui amb l&rsquo;in­terès dels ciutadans.</p>
<p>Monts.‑ I on l&rsquo;interès dels sindicats no es correspongui amb l&rsquo;interès
dels treballadors.</p>
<p>Marg.‑ En definitiva, una societat no pot estar organitzada de manera
que l&rsquo;interès dels directius no es correspongui amb l&rsquo;interès dels
súbdits.</p>
<p>Marg.‑ Aquest anàlisi ens porta al tema de la falta de
«representativitat real».</p>
<p>A.‑ Si la representativitat no és real i constant, el poder es
converteix en un mitjà d&rsquo;opressió.</p>
<p>P.‑ Caldria eliminar tota forma de poder capaç de destruir.</p>
<p>A.‑ ¿Què vols dir?</p>
<p>P.‑ <strong>Les desigualtats naturals poden crear per elles mateixes,
diferents formes i nivells de vida entre els homes i les comunitats, ja
sigui en funció de les seves preferències, les seves aptituds o les
seves capacitats.</strong></p>
<p>Marg.‑ <strong>També segons l&rsquo;esforç que estan disposats a fer o en funció de
les diferents motivacions o el medi natural on es desenvolupen.</strong></p>
<p>A.‑ <strong>Quan l&rsquo;organització política d&rsquo;una societat no és natural, o sigui
que el poder polític no prové d&rsquo;unes associacions naturals&hellip;</strong></p>
<p>Monts.‑ Vols dir, sense una «representativitat real» voluntària i
constant.</p>
<p>A.‑ LLavors el poder polític tendeix a la promulgació de lleis que
limiten les llibertats de la societat.</p>
<p>Monts.‑ Lleis que tan sols es justifiquen per la millora que representen
a un determinat grup dominant (grup de pressió).</p>
<p>A.‑ El que veiem clar és que, <strong>si l&rsquo;organització política d&rsquo;una
societat no té una «representativitat real» i constant no serà lliure.</strong></p>
<p>Marg.‑ Llavors els beneficis del poder polític no aniran en interès de
la societat, sinó dels grups dominants.</p>
<p>A.‑ <strong>Els grups de pressió són una conseqüència de la manca de
«representativitat real» dels polítics.</strong></p>
<p>P.‑ No se sap de cap constitució que es pugui considerar eterna, per
sempre.</p>
<p>A.‑ Qualsevol constitució o codi ha d&rsquo;adaptar‑se a la societat a la que
va destinada.</p>
<p>Monts.‑ Però com que tota societat va canviant de manera contínua, podem
dir que l&rsquo;existència de poders polítics, amb períodes de mandat fixes,
no poden ser‑hi des del moment que és possible evitar‑los.</p>
<p>P.‑ Aleshores, actualment les lleis socials quan neixen ja són obsoletes
i els poders polítics, també.</p>
<p>A.‑ Aquest és el motiu que fa necessària la instauració de sistemes de
«representativitat real».</p>
<p>P.‑ ¿No creus que la majoria dels infarts que pateix la gent són deguts
a la mala organització de la societat, a les situacions d&rsquo;abús de poder,
al terrorisme fiscal&hellip;?</p>
<p>A.‑ Més concretament, diria que son deguts a l&rsquo;existència d&rsquo;una
legislació massa extensa i que al ser desconeguda per l&rsquo;afectat, li
provoquen angoixa, estrès crònic.</p>
<p>Monts.‑ Tan sols se&rsquo;n salven les persones que se senten menys
accessibles a l&rsquo;aparell repressor.</p>
<p>A.‑ Les democràcies occidentals són com una núvia abandonada a la
sortida de l&rsquo;església. ¿Força absurd, oi?</p>
<p>Marg.‑ La campanya electoral fóra el prometatge.</p>
<p>A.‑ El casament, les eleccions.</p>
<p>Monrs.‑ Acabades les eleccions l&rsquo;interès dels polítics deixa de ser el
dels votants.</p>
<p><br />

<br />
</p>
<h2 id="19-societat"><strong>19. SOCIETAT</strong></h2>
<h3 id="representativitat-real"><strong>«Representativitat real»</strong></h3>
<p>A.‑ <strong>Un sistema direm que és de «representativitat real» quan aquesta
és lliure i constant, és a dir, quan s&rsquo;escull lliurement el representant
i es pot canviar sempre.</strong></p>
<p>Monts.‑ <strong>La «representativitat real» per a l&rsquo;administració de la
societat és una necessitat.</strong></p>
<p>A.‑ Es un dret.</p>
<p>Marg.‑ <strong>Es evident que el nostre representant ha de ser una persona que
mereixi la nostra confiança, que triem lliurement i puguem canviar
sempre que creiem convenient.</strong></p>
<p>A.‑ Quan necessitem un advocat, un metge, un arquitecte&hellip; triem
lliurement un professional al qual se li exigexen uns coneixementes
específics.</p>
<p>Monts.‑ ¿Per què quan triem un polític, no és així?</p>
<p>P.‑ La instauració d&rsquo;un sistema de «representació real», ¿pot afavorir
l&rsquo;interès per la professionalització de les tasques de responsabilitat
pública?</p>
<p>Marg.‑ Això fora bo.</p>
<p>A.‑ Les diferents formes d&rsquo;associació podem classificar‑les en: de
participació i de representació, segons si hi intervenen respectgivament
els propis individus o els seus delegats en la presa de decisions.</p>
<p>Monts.‑ També, podríem classificar‑les en: naturals i anti‑naturals, si
son espontànies i voluntaries, o condicionades.</p>
<p>A.‑ Aleshores, <strong>«l&rsquo;associació és natural quan cada individu pot
agrupar‑se lliurament».</strong></p>
<p>Monts.‑ I quan pot triar i canviar lliurament el seu representant.</p>
<p>A.‑ A qui delega les tasques de representació.</p>
<p>P.‑ Ja veig per on aneu, les estructures polítiques actuals no es basen
en formes d&rsquo;associació naturals.</p>
<h3 id="democràcia-real"><strong>Democràcia real</strong></h3>
<p>A.‑ En una «democràcia real», els ciutadans tenen dret a organitzar‑se
lliurement formant grups naturals.</p>
<p>Monts.‑ Tenen el dret d&rsquo;elegir els seus representants.</p>
<p>P.‑ Organitzen les seves administracions i tributen on pertanyen en
funció dels béns que gaudeixen.</p>
<p>Marg.‑ I d&rsquo;acord amb els pressupostos aprovats per la pròpia comunitat
ja sigui directament, o mitjançant els representants.</p>
<p>A.‑ Cada representant administra el pressupost de la comunitat que
representa i assumeix el pressupost de la delegació en la part que li
correspon.</p>
<p>P.‑ I les inversions?</p>
<p>Marg.‑ Serà cada comunitat qui les plantegi i les executi en funció del
millor rendiment.</p>
<p>A.‑ Al mateix temps que es compromet a el seu finançament.</p>
<p>P.‑ Així, creieu que és perquè les estructures del poder no es
corresponen a formes d&rsquo;«associació naturals», que es necessita la força
per mantenir les relacions de poder.</p>
<p>A.‑ Sí, us posarem un paràbola: El futbol es correspon a la política, el
mateix que els marits de senyores divorciades són per als fills del
primer marit.</p>
<p>Monts.‑ Pregunteu a aquesta canalla la gràcia que els fan.</p>
<p>A.‑ No cal que siguin malvats. Ocupen el lloc dels seus pares naturals.</p>
<p>P.‑ El fet que l&rsquo;organització política de la societat no es basi encara
en agrupacions naturals, és el que fa necessaris els mitjans
d&rsquo;alienació.</p>
<p>Monts.‑ D&rsquo;aquesta manera es limiten les llibertats.</p>
<p>A.‑ Mitjançant la policia, l&rsquo;exèrcit, el control dels mitjans de
comunicació, programació de l&rsquo;ensenyament, creació d&rsquo;espectacles
multitudinaris&hellip;</p>
<p>Marg.‑ Es clar, d&rsquo;aquesta manera es volen afavorir la submisió, el
conformisme i els enfrontaments estèrils.</p>
<p>P.‑ <strong>Cal que la gent es descarregui de l&rsquo;agressivitat provocada per les
privacions que pateix per la deficient organització social.</strong></p>
<h3 id="lús-de-la-força"><strong>L&rsquo;ús de la força</strong></h3>
<p>A.‑ Actualment, quan un polític s&rsquo;equivoca i provoca situacions
insostenibles a col⋅lectius sota el seu poder, si aquests es queixen
enèrgicament o col⋅lectivament els hi envia la policia.</p>
<p>P.‑ O sigui que la policia no està al servei del poble sinó al servei
del poder, encara que aquest s&rsquo;equivoqui.</p>
<p>Monts.‑ La necessitat d&rsquo;aquestes mesures irracionals, tan sols es poden
superar mitjançant l&rsquo;estructuració de la societat en grups naturals.</p>
<p>A.‑ <strong>El poder polític a les «democràcies occidentals», té forma de
bolet: neix a la base i es transmet directament a la cúpula i d&rsquo;aquí
s&rsquo;estén als òrgans de poder.</strong></p>
<p>Monts.‑ Mentre que en la «democràcia representativa» el poder té forma
de piràmide.</p>
<p>A.‑ <strong>El poder ha d&rsquo;anar de baix cap a dalt de manera que el poder
superior sempre estigui condicionat pels poders del nivell inferior.</strong></p>
<p>P.‑ O sigui que en la «democràcia representativa» no seria el president
del govern qui elegiria els ministres sinó que serien els ministres els
que triarien el president del govern, no?</p>
<p>Marg.‑ Està bé, així els regidors triarien l&rsquo;alcalde, els consellers
triarien el president&hellip;</p>
<p>P.‑ Si la representativitat fos real, el Parlament europeu estaria per
sobre dels parlaments estatals i aquests per sobre dels parlaments
nacionals.</p>
<p>Monts.‑ En canvi ara, cada parlament té interès en acumular el major
poder possible i no permet que altres poders es desenvolupin
correctament.</p>
<p>A.‑ La limitació del poder judicial pel poder executiu ens demostra que
cal situar dins de la mateixa «piràmide de representació» tots els
poders i atribucions que fan referència a l&rsquo;administració de la
societat.</p>
<p>P.‑ Ara ho entenc, en la societat actual, la distribució del poder i la
seva representativitat no funcionen perquè el sistema d&rsquo;atribució del
poder no és ni lliure, ni constant.</p>
<p>A.‑ <strong>En un sistema de «representativitat real» sempre podrem trobar un
representant comú que pugui fer d&rsquo;àrbitre en els temes en què hi hagi
desacord. Sempre podrem trobar un representant comú de les dues parts en
litigi.</strong></p>
<p>P.‑ <strong>A l&rsquo;època de la revolució francesa, la divisió del poder va ser la
millor forma possible d&rsquo;aconseguir l&rsquo;equilibri del poder per tal de
garantir les llibertats dels ciutadans establertes en la DECLARACIO DELS
DRETS DE L&rsquo;HOME I DEL CIUTADA.</strong></p>
<p>Marg.‑ Sí però aquests drets reconeguts el 1789 encara no s&rsquo;han
desenvolupat plenament.</p>
<p>Monts.‑ Tens raó, però avui gràcies a la informàtica, és factible
l&rsquo;estructuració de la societat en forma de «democràcia de
representativitat real».</p>
<p>A.‑ <strong>Ara ja és possible possar en pràctica els drets reconeguts en la
DUDH de 1948.</strong></p>
<h3 id="anàlisi-social"><strong>Anàlisi social</strong></h3>
<p>Monts.‑ Per tal d&rsquo;analitzar la societat, podem establir tres etapes
diferents de la vida de l&rsquo;individu en societat: Formació, Producció i
Jubilació.</p>
<p>P.‑ La formació inclouria des de la concepció fins a la fi de la seva
formació.</p>
<p>Marg.‑ Es una etapa d&rsquo;esforç tant per l&rsquo;individu, com per la societat.</p>
<p>Monts.‑ És el fonament de la societat.</p>
<p>Marg.‑ De l&rsquo;esforç que estiguem disposats a fer, en dependrà el benestar
de la societat del futur.</p>
<p>P.‑ És una etapa d&rsquo;inversió.</p>
<p>A.‑ La producció seria l&rsquo;etapa en què l&rsquo;individu desenvolupa un servei a
la societat.</p>
<p>Monts.‑ I del qual n&rsquo;obtindria uns mitjans que li permetrian aconseguir
un determinat grau de benestar.</p>
<p>P.‑ ¿I la parella, els fills, el matrimoni?</p>
<p>A.‑ La parella es consolida, s&rsquo;institueix de manera real en el moment de
la concepció d&rsquo;un nou ésser (abans és aprenentatge).</p>
<p>Monts.‑ Aquest és el moment en què es modifiquen els drets i les
obligacions de l&rsquo;individu.</p>
<p>Marg.‑ Es el pas de l&rsquo;etapa de formació a la de producció (reproducció)
amb totes les responsabilitats i drets que comporta.</p>
<p>P.‑ ¿I la Jubilació?</p>
<p>Monts.‑ Arriba quan la societat ja no necessita de la col⋅laboració
activa.</p>
<p>A.‑ En aquesta etapa, l&rsquo;individu té dret a gaudir dels beneficis que
comporta el viure en la societat.</p>
<p>Monts.‑ L&rsquo;exclusió del sistema productiu no ve condicionada per les
seves aptituds, sinó per les necessitats de la pròpia societat.</p>
<p>P.‑ Això és cert, actualment, amb l&rsquo;increment de la productivitat es
dóna la paradoxa que es fa més necessari jubilar a individus cada vegada
més joves.</p>
<p>Marg.‑ I estan en plenes condicions físiques i mentals!</p>
<p>Monts.‑ Però el problema és que la societat no es veu capaç de
mantenir‑los dignament.</p>
<p>A.‑ Ens podríem preguntar si viuen els que neixen o els que hi caben.</p>
<p>P.‑ A la natura, és evident que viuen els que hi caben.</p>
<p>A.‑ Per tant ens hem de preocupar de la manera com volem organitzar la
vida de les persones de la nostra societat.</p>
<p>Monts.‑ De tots aquells amb qui tenim relació.</p>
<p>P.‑ ¿Què és l&rsquo;important: néixer o viure?</p>
<p>A.‑ Ens hauríem de preguntar si és suficientment valorat l&rsquo;efecte que
tenen les actuacions de l&rsquo;individu sobre els altres.</p>
<p>Monts.‑ Les lleis per les quals ens regim ¿afavoreixen l&rsquo;individu o la
col⋅lectivitat?</p>
<p>A.‑ ¿I si es fessin lleis que afavorissin la societat a través de
l&rsquo;individu?</p>
<p>P.‑ ¿Es poden fer lleis que afavoreixin la comunitat en lloc d&rsquo;uns grups
concrets?</p>
<p>Monts.‑ ¡Quantes lleis provoquen l&rsquo;individualisme!</p>
<p>A.‑ Potser ens hauríem de fer una altra pregunta:¿El socialisme és
utòpic o és fals?</p>
<p>P.‑ ¿És produeixen moltes injustícies com són la fam, l&rsquo;atur, la
marginació, etc&hellip; per culpa de les lleis?</p>
<h3 id="arrendaments-urbans"><strong>Arrendaments urbans</strong></h3>
<p>A.‑ Us proposo un exemple: L&rsquo;actual llei d&rsquo;arrendaments urbans com a
provocadora de marginació.</p>
<p>P.‑ ¿Per què?</p>
<p>A.‑ Per diferents motius: Les persones que necessiten un habitatge es
veuen obligades a pagar un preu molt més alt que la mitjana, ja que el
propietari a qui li queda un pis buit no el vol llogar si no és a un
preu alt.</p>
<p>Monts.‑ ¡Prou que se li devaluarà amb el temps!</p>
<p>Marg.‑ El mateix passa amb les famílies que es veuen obligades a canviar
de residència.</p>
<p>P.‑ Obligades, ¿per què?</p>
<p>A.‑ Dic obligades, perquè les migracions generalment es fan per motius
polítics.</p>
<p>Monts.‑ O per un mal plantejament polític‑econòmic que els forcen a
emigrar.</p>
<p>Marg.‑ Els que emigren han d&rsquo;abandonar terra, família, amics, béns&hellip;</p>
<p>Marg.‑ I quan arriben a un lloc nou es troben amb la desavantatge
d&rsquo;haver de pagar el lloguer més alt.</p>
<p>P.‑ Sí, però encara hi ha lloguers antics molt baixos.</p>
<p>A.‑ Qui té un habitatge amb un contracte de lloguer molt antic, no el
pot canviar.</p>
<p>Monts.‑ I si canvia haurà de pagar un lloguer molt més alt, com tu
deies!</p>
<p>Marg.‑ Es clar, el canvi li representaria un cost addicional molt
elevat.</p>
<p>Monts.‑ D&rsquo;aquesta manera se l&rsquo;obliga a viure en un lloc que, tal vegada,
no s&rsquo;adapta a les seves necessitats.</p>
<p>A.‑ Aquest és un exemple d&rsquo;una llei immobilista.</p>
<p>Monts.‑ Si més no, que afavoreix l&rsquo;immobilitat.</p>
<p>A.‑ Fins i tot física.</p>
<p>Marg.‑ Aquesta conseqüència de la llei només interessa als polítics.</p>
<p>P.‑ Altre cop ens trobem que l&rsquo;interès dels ciutadans no és el mateix
que l&rsquo;interès dels qui manen.</p>
<p>Marg.‑ Si la llei d&rsquo;arrendaments urbans, no fos una llei marginadora,
antisocial&hellip; La majoria dels habitatges no serien de propietat, sinó de
lloguer.</p>
<p>P.‑ I s&rsquo;alliberaria a l&rsquo;usuari de la càrrega de la compra.</p>
<p>Marg.‑ Es podrien destinar aquests ingressos per altres coses que li
permetessin un millor benestar.</p>
<p>Monts.‑ Els habitatges formarien part del patrimoni de persones
benestants o de comunitats de propietaris que han decidit fer la
promoció.</p>
<p>Marg.‑ I s&rsquo;aniria canviant d&rsquo;habitatge en funció de les necessitats&hellip;</p>
<h3 id="migracions"><strong>Migracions</strong></h3>
<p>A.‑ <strong>El fet que no es valori el treball a tot arreu igual és l&rsquo;origen
de moltes migracions de poblacions dels països pobres cap a països més
rics.</strong></p>
<p>Monts.‑ No ens ha d&rsquo;estranyar que, a la llarga, es substituexin les
poblacions dels pobles més rics.</p>
<p>Marg.‑ <strong>¿Vols dir que la llei de la conservació de l&rsquo;espècie fa que es
reproduexin més les poblacions dels pobles més pobres?</strong></p>
<p>A.‑ ¿I què són sinó les migracions a països desenvolupats de poblacions
de la seva àrea d&rsquo;influència més pobres? Xicanos, portorriquenys,
actualment a Nova York.</p>
<p>Monts.‑ I abans negres, xinesos&hellip;</p>
<p>P.‑ Indis, paquistanís&hellip; a Londres.</p>
<p>Marg.‑ Turcs, polacs, espanyols&hellip; a Alemanya.</p>
<p>Monts.‑ Negres, marroquins&hellip; a Espanya.</p>
<p>A.‑ Murcians, andalusos&hellip; a Catalunya.</p>
<p>Monts.‑ Veritables invasions que han transformat considerablement les
poblacions autòctones.</p>
<p>Marg.‑ En el cas de Catalunya, més de la meitat&hellip;</p>
<p><br />

<br />
</p>
<h2 id="20-política"><strong>20. POLÍTICA</strong></h2>
<p>L&rsquo;Antoni ha anat a buscar en Pere.</p>
<p>A.‑ Podríem anar al Centre, els altres ja hi són.</p>
<p>P.‑ Doncs som‑hi, farem el vermut.</p>
<h3 id="marx"><strong>Marx</strong></h3>
<p>A.‑ Marx va analitzar l&rsquo;antagonisme existent entre burgesia i
proletariat.</p>
<p>P.‑ Va adonar‑se que no estaven en les mateixes condicions.</p>
<p>Marg.‑ Hi havia un abús de poder per part de la burgesia aliada amb els
polítics, l&rsquo;exèrcit&hellip;</p>
<p>A.‑ I tenia molta raó llavors, però el món ha anat donant voltes i
aquell antagonisme, ara, el situaria entre productors i no productors.</p>
<p>P.‑ <strong>Es pretén perpetuar l&rsquo;enfrontament entre els obrers i els
empresaris quan, l&rsquo;antagonisme actual radica entre les classes
productives i les no productives.</strong></p>
<p>Marg.‑ <strong>Es clar, les classes no productives viuen de les productives.</strong></p>
<p>A.‑ Crec que no és socialment correcte que estiguin enfrontades com
estan les parts que participen d&rsquo;una producció.</p>
<p>Monts.‑ Es ideològicament rutinari l&rsquo;enfrontament entre empresaris i
treballadors.</p>
<p>Monts.‑ Avui, qui està prostituït és el pagès, el treballador de
fàbrica&hellip; és a dir, el productor.</p>
<p>P.‑ Es margina la producció, la feina més ingrata.</p>
<p>Marg.‑ Es clar, s&rsquo;han desenvolupat sistemes de producció cada cop més
eficients, on l&rsquo;home cada vegada és més prescindible.</p>
<p>Monts.‑ I el fet que hi hagi sempre excedent de mà d&rsquo;obra permet
abusar‑ne.</p>
<p>P.‑ S&rsquo;abusa d&rsquo;ell, però, ¿a favor de qui?</p>
<p>Monts.‑ L&rsquo;empresari actualment és un personatge prou controlat per tots
els poders.</p>
<p>A.‑ Per això mateix, l&rsquo;abús no es fa a favor de l&rsquo;empresari, sinó a
favor dels sectors no productius que són els autèntics antagonistes.</p>
<p>Marg.‑ Teniu raó, l&rsquo;enfrontament que Marx va localitzar entre burgesos i
proletaris, avui es troba entre productors i no productors.</p>
<p>A.‑ Està millor dit entre personal de producció directe i personal no
productiu.</p>
<p>Monts.‑ De fet, som capaços d&rsquo;inventar, cada vegada més, ocupacions no
productives, innecessàries i inútils.</p>
<p>P.‑ D&rsquo;estorç de l&rsquo;un contra l&rsquo;altre.</p>
<p>Monts.‑ Sí, com són els serveis financers, publicitaris, funcionariat&hellip;</p>
<p>Marg.‑ ¿Creieu que els polítics no han sigut capaços d&rsquo;actualitzar
l&rsquo;anàlisi sociològica de Marx?</p>
<p>A.‑ Si ho fessin veurien que l&rsquo;anàlisi de l&rsquo;estructura social s&rsquo;ha de
fer d&rsquo;acord amb la societat actual.</p>
<h3 id="marginació-de-la-producció"><strong>Marginació de la producció</strong></h3>
<p>P.‑ Es marginen cada vegada més els sistemes de producció.</p>
<p>A.‑ A més a més, concentren els productors en el marge físic de les
ciutats.</p>
<p>Monts.‑ Els col⋅loquen en polígons industrials ben controlats.</p>
<p>P.‑ Es creen anelles de suburbis a les ciutats on viuen treballadors
dels polígons industrials.</p>
<p>Monts.‑ I s&rsquo;allunyen cada cop més els centres de producció dels de
consum.</p>
<p>A.‑ El mateix està passant en l&rsquo;agricultura.</p>
<p>P.‑ El poder tal com està estructurat crea països pobres (tercer món) o
barris pobres (quart món)&hellip;</p>
<h3 id="definició-de-poder"><strong>Definició de poder</strong></h3>
<p>I.‑ Hola! ¿Heu vingut a fer la xerrada?</p>
<p>Monts.‑ Parlàvem de política.</p>
<p>Pilar.‑ ¿Del Poder?</p>
<p>I.‑ ¿I com el voleu definir?</p>
<p>Monts.‑ Potser el podríem definir com la capacitat de «fer» alguna cosa.</p>
<p>A.‑ <strong>O potser, millor com la capacitat de modificar alguna cosa.</strong></p>
<p>P.‑ ¿I perquè «modificar» enlloc de «fer»?</p>
<p>A.‑ <strong>Crec que és molt interessant adonar‑se de la relació que hi ha
entre «Poder» i «Equilibri».</strong></p>
<p>Monts.‑ <strong>Les coses estan contínuament en equilibri.</strong></p>
<p>P.‑ <strong>Sí, estàtic o dinàmic.</strong></p>
<p>Monts.‑ <strong>Es a dir, o bé estan o bé es mouen segons les forces que
actuen sobre elles.</strong></p>
<p>Pilar.‑ <strong>Aleshores, «Poder» seria la capacitat de modificar aquestes
situacions d&rsquo;equilibri.</strong></p>
<p>I.‑ ¿I vols dir que tota manifestació de poder, comporta una modificació
d&rsquo;una situació d&rsquo;equilibri?</p>
<p>A.‑ Exacte! Tota actuació comporta una variació del sistema sobre el
qual s&rsquo;aplica.</p>
<h3 id="poder-natural"><strong>Poder natural</strong></h3>
<p>P.‑ Les formes de poder incontrolades poden donar lloc a situacions no
desitjades.</p>
<p>I.‑ Aleshores, ¿és cert allò que diuen que el Poder corrompeix?</p>
<p>P.‑ Tan sols he dit que el poder descontrolat, irresponsable, excessiu,
pot donar lloc a situacions no desitjades.</p>
<p>A.‑ Poders no naturals poden donar lloc a situacions contranatura.</p>
<p>P.‑ Les estructures de poder no naturals són les úniques culpables de
les situacions contranatura: marginació, misèria&hellip;</p>
<p>Monts.‑ L&rsquo;acumulació de poder comporta una pèrdua de rendiment.
L&rsquo;optimització requereix una correcta distribució del poder.</p>
<p>I.‑ ¿A quin tipus de poder et refereixes?</p>
<p>A.‑ Això que hem dit, em sembla que és aplicable a qualsevol forma de
poder.</p>
<p>Monts.‑ Però aquí, el que ens interessa són les formes de poder
interpersonals.</p>
<p>Marg.‑ Les que afecten a les relacions humanes.</p>
<p>Monts.‑ També, les que afecten a les relacions de l&rsquo;home amb la natura.</p>
<p>A.‑ <strong>El control del poder és el mitjà per aconseguir l&rsquo;optimització del
benestar de l&rsquo;home.</strong></p>
<h3 id="monopoli-del-poder"><strong>Monopoli del poder</strong></h3>
<p>Marg.‑ Actualment, el poder polític no creix en funció del nombre
d&rsquo;electors.</p>
<p>Monts.‑ Tots els polítics tenen interès en acaparar el major grau de
poder possible.</p>
<p>A.‑ A cada nivell el poder queda bloquejat.</p>
<p>Monts.‑ Els governants es resisteixen a cedir part del seu poder a
institucions superiors.</p>
<p>P.‑ A més a més, el poder quan se sent en perill, es capaç d&rsquo;utilitzar
la violència.</p>
<p>I.‑ Els polítics valoren més el poder que la riquesa.</p>
<p>A.‑ Prefereixen la destrucció que cedir part del poder, com es veu avui
arreu.</p>
<p>Pilar.‑ ¿El poder establert sempre ha estat conservador?</p>
<p>P.‑ ¿I què podem esperar que sigui?</p>
<h3 id="poder-destructor"><strong>Poder destructor</strong></h3>
<p>Monts.‑ Mireu ara entra en Ramon.</p>
<p>R.‑ Què hi ha nois! ¿Com va això?</p>
<p>P.‑ Doncs mira&hellip; aquí, fent‑la petar.</p>
<p>R.‑ ¿De què parleu avui? Una cervesa Bartus!</p>
<p>A.‑ Parlem del poder.</p>
<p>R.‑ Poder, ¿en quin sentit?</p>
<p>P.‑ Del poder com la capacitat de modificar equilibris.</p>
<p>R.‑ El poder és destructor.</p>
<p>I.‑ Vols dir el poder desmesurat&hellip;</p>
<p>R.‑ Això.</p>
<p>I.‑ Hem de manifestar el disgust per la manipulació que es fa des del
poder.</p>
<p>Marg.‑ Es el que dèiem.</p>
<p>A.‑ Sí, però aquest plantejament que estem fent del poder té els
inconvenients que suposa expressar una manera diferent d&rsquo;entendre les
coses.</p>
<p>R.‑ Esteu molt furiosos ¿es que us importa més del que em pensava?</p>
<p>A.‑ ¡És clar! m&rsquo;importa moltíssim i a tu, també t&rsquo;hauria d&rsquo;importar.</p>
<p>Monts.‑ ¿T&rsquo;agrada que n&rsquo;hi hagi que tinguin el dret a exigir‑nos que ens
comportem com els interessa?</p>
<p>Marg. No, és clar, i menys amparats en una legitimitat molt
qüestionable!</p>
<p>R.‑ ¿I per què és qüestionable la seva legitimitat?</p>
<p>A.‑ Perquè s&rsquo;han valgut del desconeixement de la comunitat.</p>
<p>Monts.‑ D&rsquo;altra banda, tampoc fan allò pel que realment han estat
votats.</p>
<p>P.‑ I aquest sistema comporta una desnaturalització del poder.</p>
<p>Marg.‑ Això demostra una gran irresponsabilitat o per inconsciència o
mala fe.</p>
<p>Pilar.‑ ¡Tot plegat és prou lamentable!</p>
<p>A.‑ Podria servir d&rsquo;exemple, el cas dels pescadors de la cofradia de
Palamós.</p>
<p>Monts.‑ Una disposició prohibeix pescar de divendres al migdia fins a
diumenge al migdia.</p>
<p>A.‑ Malgrat que aquesta llei no ha provocat cap protesta aïrada, ens pot
servir d&rsquo;exemple d&rsquo;atemptat a la llibertat.</p>
<p>Monts.‑ I és al mateix temps, una autorització a la delinqüència
ecològica.</p>
<p>A.‑ Es una espoliació de drets, la legitimització de la llei del més
fort.</p>
<p>Monts.‑ I un menyspreu de la qualitat de vida.</p>
<p>A.‑ Aquesta disposició potencia també l&rsquo;estandarització i la degradació
dels individus afectats.</p>
<p>R.‑ Ja m&rsquo;explicareu perquè heu dit tots aquests qualificatius tan
desagradables pel qui se&rsquo;ls hagi de sentir seus.</p>
<p>A.‑ Aquest horari de pesca significa que el peix que menjarem dissabte i
diumenge és com a mínim pescat de divendres al matí.</p>
<p>Marg.‑ Quan parlem de peix de qualitat sempre hem de tenir presents dos
aspectes claus: el temps que fa que és pescat i la distància que se li
ha fet recórrer.</p>
<p>Monts.‑ Això ha de ser conegut pels qui han pogut prendre aquesta
determinació, ¿no?</p>
<p>I.‑ I més, quan tant es parla de potenciar el turisme de qualitat.</p>
<p>P.‑ ¿Es compatible el turisme de qualitat amb el peix passat?</p>
<p>A.‑ Tan sols poden haver passat dues coses: o qui ha dictat aquesta
normativa no sap quina diferència hi ha entre menjar‑se uns rogers
acabats de desempescar o menjar‑se&rsquo;ls després de dos dies&hellip;</p>
<p>Monts.‑ ¡O és que els que han pogut influir en la lamentable decisió
podran continuar menjant‑ne de frescos!</p>
<p>Marg.‑ O sigui, que no els afecta la disposició.</p>
<p>R.‑ Tan sols ha pogut ser o el president de la cofraria de pescadors, el
director general de pesca o la conselleria de comerç.</p>
<p>A.‑ Amb el suport de la «Comandància de marina», que és qui sanciona i
s&rsquo;emporta els palangres i les xarxes dels pescadors.</p>
<p>Monts.‑ Aquests pescadors que havien pescat tota la vida tan sols quan
fa bon temps!</p>
<p>A.‑ Pescadors que fan servir el motor tan sols per protegir‑se de la mar
a qui temen i amb raó!</p>
<p>Momts.‑ Gent a qui per culpa de la falera del turisme, ja sels va privar
de la terra que els donaba el complement indispensable per la seva
subsistencia.</p>
<p>I.‑ De totes maneres, és prou deplorable.</p>
<p>A.‑ A la nostra Costa, des de fa molts anys es pesca amb arts que
permeten mantenir un equilibri entre capacitat de reproducció de la mar
i els fruits que se&rsquo;n treuen.</p>
<p>Monts.‑ No pesquen tot el que troben, sinó que classifiquen la pesca
tant per classe de peix, com per tamany en funció de l&rsquo;ham, l&rsquo;esquer, el
tamany de la malla, el lloc i el tipus de calada.</p>
<p>I.‑ Això ha estat així fins que s&rsquo;han instal⋅lat els motors d&rsquo;explosió a
les barques.</p>
<p>Marg.‑ ¿Vols dir fins que ha arribatla disbauxa energètica?</p>
<p>Monts.‑ Amb la dèria de l&rsquo;home pel domini de la natura, ha introduit
noves arts de pesca i més potència als motors per tenir més captures,
però, el que ha aconseguit es destruir cada vegadas més i obtenir‑ne
menys.</p>
<p>I.‑ Aquesta és la llei que se segueix, encara que es digui el contrari.</p>
<p>A.‑ El peix que treuen aquestes grans embarcacions, amb grans potències
instal⋅lades i nombrosa tripulació&hellip;</p>
<p>Marg.‑ Amb tant poder destructor, diràs!</p>
<p>A.‑ Aquest peix es ven en llotges ben organitzades i a venedors
professionals amb plantilles laborals deleitoses de la setmana anglesa i
caps de setmana vagarosos.</p>
<p>P.‑ Aquests són els proveïdors de mercats centrals, per alimentar
poblacions concentrades en ciutats deshumanitzades.</p>
<p>Monts.‑ Alimentades amb productes manipulats, adulterats, congelats i
conservats artificialment amb químiques nocives.</p>
<p>Marg.‑ Una qualitat de vida cada cop més degradada.</p>
<p>I.‑ <strong>Ha quedat ben clar el que pretenies demostrar: La llei por
esdevenir un mitjà de desnaturalització del poder.</strong></p>
<p>Pilar.‑ Pot ser un mitjà per justificar els efectes contranatura d&rsquo;un
poder desmesurat.</p>
<p>P.‑ En resum, <strong>el poder polític és l&rsquo;origen de la irresponsabilitat del
poder.</strong></p>
<p>P.‑ Caldria aturar‑nos a pensar què volen dir mots com: <strong>administració
(econòmica) i administració (política)</strong>.</p>
<p>Marg.‑ I la relació que hi hauria d&rsquo;haver entre <strong>poder i
responsabilitat</strong>.</p>
<p>I.‑ Ens cal aprendre que el que s&rsquo;ha fet fins ara o el que fan els
altres, tal vegada, no sigui el més recomanable.</p>
<p>R.‑ ¿Voleu dir que, potser, les teories dels economistes de Harward no
són prou encertades per la nostra situació actual?</p>
<p>A.‑ Si no aprenem a controlar el poder, la natura sabrà trobar sempre
l&rsquo;equilibri però potser en una situació on l&rsquo;ésser humà no hi tingui ja
cabuda.</p>
<p>P.‑ El poder i la societat,¿han d&rsquo;estar forçosament renyits?</p>
<p>A.‑ Estic convençut que de la mateixa manera que en la natura després de
la tempesta ve la calma, en l&rsquo;organització de la societat quan deixin
d&rsquo;actuar formes de poder desmesurats, la societat serà capaç per ella
mateixa de retrobar la situació de benestar.</p>
<p>I.‑ Cal vetllar contínuament per dotar la societat dels dispositius
necessaris que impedeixin el trencament d&rsquo;aquesta harmonia.</p>
<p>Marg.‑ Es evident que cal controlar la creació de poder desmesurat.</p>
<p>R.‑ Amb gaires converses com aquestes potser sí que arreglaríem el món.</p>
<p>P.‑ ¡No te&rsquo;n riguis!</p>
<h3 id="dret-a-la-rebellió"><strong>Dret a la rebel⋅lió</strong></h3>
<p>I.‑ La Constitució Espanyola comença amb un preàmbul que diu:<em>&hellip;
proclama la voluntat de:</em></p>
<p><em>Garantir la convivència&hellip; amb un ordre econòmic i social just.</em></p>
<p><em>Consolidar un Estat&hellip; expressió de la voluntat popular.</em></p>
<p><em>Protegir&hellip; l&rsquo;exercici dels drets humans&hellip;</em></p>
<p>*Promoure el progrés de la cultura i de l&rsquo;economia per tal d&rsquo;assegurar a
tothom una qualitat de vida digna&hellip; *</p>
<p>P.‑ Però el poder establert fa tot el que pot per tal que no es
compleixi.</p>
<p>A.‑ Estem veient darrerament com les actuacions populars aconsegueixen
fer canviar estructures de poder polític.</p>
<p>Monts.‑ Es veritat, a Filipines gràcies a l&rsquo;acció popular s&rsquo;aconsegueix
paralitzar l&rsquo;exèrcit i enderrocar a Marcos.</p>
<p>Marg.‑ Ara als països de l&rsquo;Est europeu les pressions populars estan
enderrocant un govern rera l&rsquo;altre&hellip;</p>
<p>I.‑ El dret a rebel⋅lar‑se contra la tirania, i aquesta pot tenir moltes
formes, éstà reconegut a la DUDH.</p>
<p>Pilar.‑ Totes les formes de poder consolidades posen fre a l&rsquo;evolució de
la societat.</p>
<p>R.‑ Aleshores, tots els poders establerts són, en més o menys grau,
tiranies que cal enderrocar.</p>
<p>Monts.‑ Perquè no n&rsquo;hi ha cap de realment representatiu.</p>
<p>A.‑ ¿Qui és capaç de trobar en la naturalesa un sistema d&rsquo;estructura de
poder, d&rsquo;autoritat, que sigui donat a un membre de la comunitat per un
període de temps fix?</p>
<p>Marg.‑ A la natura s&rsquo;aconsegueix el poder pel fet de ser: el mascle més
potent, ser la reina&hellip;</p>
<p>Monts.‑ En qualsevol moment pot entrar en competència algun altre
individu que reuneixi les característiques diferencials adequades.</p>
<p>A.‑ Posarà en perill el seu poder, naturalitzant‑lo.</p>
<p>I.‑ Però això en l&rsquo;home deixa de complir‑se des de que és capaç de
dominar a altres homes.</p>
<p>Pilar.‑ O sigui des de que és capaç d&rsquo;una organització social
estratificada.</p>
<p>Marg.‑ Quan es diferencien entre els homes diferents estaments,
categories socials, castes&hellip;</p>
<p>Monts.‑ Des del moment en què apareix un poder diferenciant els uns dels
altres i estableix normes que tendeixen a afavorir la diferenciació.</p>
<p>P.‑ Les normes que protegeixen el poder establert.</p>
<p>I.‑ I d&rsquo;aquesta manera, es perd la possibilitat d&rsquo;aconseguir un
aprofitament òptim del benestar que són capaços de produir els béns del
seu abast.</p>
<p>A.‑ <strong>No es tendeix a l&rsquo;optimització del benestar sinó a la lluita
aferrissada per aconseguir la major quota de poder individual.</strong></p>
<p>Marg.‑ <strong>Ja sigui mitjançant l&rsquo;esforç individual o l&rsquo;espoliació d&rsquo;altres
homes o de la natura.</strong></p>
<p>Monts.‑ De la manera que sigui.</p>
<h3 id="el-poder-no-és-una-pallassada"><strong>El poder no és una pallassada</strong></h3>
<p>A.‑ Quan el Sr. Ronald Reagan va arribar a la presidència dels EEUU, va
ser quan vaig començar a qüestionar‑me el tema del poder.</p>
<p>Monts.‑ No cap en cap cap que en el cim del poder del món occidental hi
hagués un pallasso.</p>
<p>Marg.‑ Això volia dir que aquest Sr. no era més que el representant
d&rsquo;uns altres que realment tenien el poder.</p>
<p>A.‑ Vaig arribar a la conclusió que el poder polític no és més que un
poder titella d&rsquo;altres poders més importants.</p>
<p>Pilar.‑ Tal vegada, això es degut a la complexitat de les relacions
interpersonals, moltes vegades un no és conscient del poder que té.</p>
<p>P.‑ Cal tenir en compte que el poder econòmic apart de la capacitat de
modificar dóna el dret de gaudir de l&rsquo;ús dels béns que es poden
aconseguir gràcies a disposar del seu poder adquisitiu.</p>
<p>Marg.‑ Aleshores, és possible utilitzar del poder econòmic tan sols, de
manera conscient, la part de poder adquisitiu.</p>
<p>I.‑ O tal vegada qui té realment el poder, no li interessa que se sàpiga
que el té.</p>
<p>A.‑ El poder real el vaig anar a buscar en el poder econòmic, pensava
que l&rsquo;havia de trobar en forma de multinacionals.</p>
<p>I.‑ Aquí no pot ser‑hi, perquè sempre cal que hi hagi una persona que
prengui una decisió.</p>
<p>Marg.‑ Es veritat, el poder no és mai mecànic, impersonal, sempre cal
que hi hagi algú decidint, encara que no sigui conscient de les
conseqüències que pot portar la seva decisió.</p>
<p>A.‑ Per això, m&rsquo;atreveixo a dir que qui té el poder tal vegada no ho
sap.</p>
<p>P.‑ Aquests plantejaments es posen en evidència a la Borsa, el que passa
allà no té res a veure amb la consciència de poder.</p>
<p>Marg.‑ La gent es mou per impulsos de tot tipus, menys per la
consciència del que pot representar allò que fan.</p>
<p>I.‑ Els Lloyds anglesos no són una societat sinó persones particulars
que es fan càrrec de determinats riscs.</p>
<p>Marg.‑ Això demostra que sempre, darrera de qualsevol poder, hi ha una
persona.</p>
<h3 id="conclusió-6"><strong>Conclusió</strong></h3>
<p>A.‑ Aleshores, aquestes immenses fortunes acumulades en poques mans
només són possibles en situacions de poder no natural.</p>
<p>Monts.‑ I les multinacionals.</p>
<p>Marg.‑ I també la diferència de riquesa entre regions que no és fruit,
precisament, de raons naturals!</p>
<p>Monts.‑ La desnaturalització del poder polític és la causa d&rsquo;aquestes
grans diferencies econòmiques, culturals&hellip;</p>
<p><br />

<br />
</p>
<h2 id="21-estat"><strong>21. ESTAT</strong></h2>
<p>Marg.‑ Ens cal insistir en la idea del poder polític.</p>
<p>P.‑ És una conseqüència de l&rsquo;organització en estats sobirans.</p>
<p>A.‑ I els estats sobirans són una herència del passat que cal superar.</p>
<p>R.‑ ¿Per què?</p>
<h3 id="estat-sobirà"><strong>Estat sobirà</strong></h3>
<p>P.‑ Pompeu Fabra defineix «Sobirà» com aquell que està per damunt de
tots els altres, suprem, que té autoritat sobre tot i tothom&hellip;</p>
<p>I.‑ D&rsquo;acord amb aquesta definició, els estats deixen de ser sobirans en
el moment en què les actuacions de l&rsquo;home tenen efectes supranacionals.</p>
<p>A.‑ Perden la seva justificació perquè tan sols es basen en la
continuïtat, en el fet que ja estan establerts.</p>
<p>R.‑ ¿Creieu que són limitadors de les llibertats?</p>
<p>A.‑ I tant! i a més a més impedeixen formes d&rsquo;associació naturals i
l&rsquo;organització de la societat en un sistema de «representativitat real».</p>
<p>I.‑ Els estats són fonts d&rsquo;opressió, de marginació, l&rsquo;origen dels
colonialismes, de centralismes, de tota mena d&rsquo;alienacions&hellip;</p>
<h3 id="dudh"><strong>DUDH</strong></h3>
<p>R.‑ ¡Caram! ¡para el carro! ¿Què passa, avui? ¡No sabia que tinguéssiu
idees anarquistes!</p>
<p>A.‑ El que passa és que l&rsquo;existència dels estats es contradiu amb
diferents articles de la DUDH.</p>
<p>R.‑ Bé, concretem, ¿quins són?</p>
<p>I.‑ Te&rsquo;n llegiré alguns perquè tu mateix opinis.</p>
<p>A.‑ Digues.</p>
<p>A.‑ Suposo que recordeu que el mateix any l945 en què s&rsquo;havia posat fi a
la ll Guerra Mundial, una delegació de 5l països es reuní el dia 25
d&rsquo;abril a San Francisco per tal de crear una organització mundial que
s&rsquo;encarregués de vetllar per la pau, la seguretat, i sobretot de fer
respectar els Drets Humans.</p>
<p>I.‑ I si no m&rsquo;equivoco, el dia 25 de Juny d&rsquo;aquell mateix any, s&rsquo;aprovà
per unanimitat la Carta de les Nacions Unides, que es signà l&rsquo;endemà i
entrà en vigor el dia 24 d&rsquo;octubre.</p>
<p>Monts.‑ Avui, el reconeixement de les Nacions Unides ja és pràcticament
universal, una prova d&rsquo;això és que en formen part l59 estats (quasi la
totalitat dels estats que hi ha en el món).</p>
<p>A.‑ Dit d&rsquo;una altra manera, podem dir que la majoria d&rsquo;estats que hi ha
en el món reconeixen o han reconegut l&rsquo;arbitrarietat de la seva
existència.</p>
<p>Monts.‑ Es a dir, han vist necessari un organisme superior que vetlli
per mantenir la pau en el món.</p>
<p>Marg.‑ No deixa de ser curiós pretendre vetllar per una pau que només
pot ser alterada per l&rsquo;actuació dels estats.</p>
<p>R.‑ Amb la instauració de les N.U. es reconeixen els estats com a
culpables de la ll Guerra Mundial.</p>
<p>Pilar.‑ De fet, la ineficàcia d&rsquo;aquesta institució s&rsquo;ha demostrat amb
totes les guerres que hem sofert, i sobre tot el conflicte anomenat
Guerra del Golf.</p>
<p>I.‑ El primer considerant del preàmbul diu: <em>Considerant que la
llibertat, la justícia, i la pau en el món es fonamenten en el
reconeixement de la dignitat inherent i dels drets iguals i inalienables
de tots els membres de la família humana.</em></p>
<p>A.‑ Els únics que es creuen amb el dret de regular la legislació o els
mateixos drets de l&rsquo;home són els estats i tota organització que se&rsquo;n
derivi.</p>
<p>Pilar.‑ Així doncs, en són els únics responsables.</p>
<p>I.‑ El tercer considerant diu que <em>és essencial que els drets humans
siguin protegits per un règim de dret, per tal que les persones no es
vegin mai forçades a la rebel⋅lió contra la tirania o l&rsquo;opressió.</em></p>
<p>A.‑ Però això no és possible si els estats no s&rsquo;accepten, com de fet no
fan, un poder superior a ells.</p>
<p>Monts.‑ Alguna institució que permeti regular les seves actuacions.</p>
<p>R.‑ O sigui, que la pròpia existència dels estats sobirans impedeix que
es pugui fer efectiu aquest conside­rant.</p>
<p>P.‑ L&rsquo;existència d&rsquo;estats plurinacionals crea situacions de dependència
i de submissió, que fan inviable el quart considerant.<em>Es essencial de
promoure el desenvolupament de relacions amistoses entre les nacions.</em></p>
<p>I.‑ El cinquè considerant diu que <em>els pobles de les nacions unides han
ratificat en la carta la seva fe en els drets fonamentals, en la
dignitat i el valor de la persona humana i en la igualtat de dret
d&rsquo;homes i dones: i que han decidit de promoure el progrés social i
millorar el nivell de vida dins una llibertat més àmplia.</em></p>
<p>A.‑ Mentrestant, cada vegada tenim més diferències entre salaris que
retribueixen un mateix esforç. ¡Em sembla que es contradiuen!</p>
<p>R.‑ Ara m&rsquo;he perdut.</p>
<p>P.‑ Sí home! que els estats, que han estat d&rsquo;acord amb firmar la
declaració d&rsquo;aquests drets, són els causants d&rsquo;aquestes desigualtats.</p>
<p>I.‑ L&rsquo;Assamblea general proclama la DUDH com a ideal que caldria ser
assolit per cada un dels pobles que hi ha en el món.</p>
<p>A.‑ Cada persona i institució, aleshores, s&rsquo;inspiraria en aquesta
Declaració i promouria, mitjançant l&rsquo;ensenyament i l&rsquo;educació, el
respecte vers aquests drets i llibertats.</p>
<p>Monts.‑ Així, s&rsquo;asseguraria el seu reconeixement i la seva aplicació
universal i efectiva, tant en els pobles dels estats membres, com en els
territoris sota la seva jurisdicció.</p>
<p>P.‑ També proclama la necessitat de la desaparició dels estats i mostra
la seva injustificació, ja que són una institució que limita les
llibertats.</p>
<p>I.‑ L&rsquo;article primer diu que <em>tots els éssers humans neixen lliures i
iguals en dignitat i en dret&hellip;</em> Però, l&rsquo;existència dels estats impedeix
que es pugui complir aquest primer article.</p>
<p>P.‑ <em>Tothom té tots els drets i llibertats proclamats en aquesta
Declaració, sense cap distinció de raça , color, sexe, llengua, religió,
opinió política o de qualsevol altra mena, origen nacional o social,
fortuna, naixement, o altra condició.</em></p>
<p>A.‑ Entenc que l&rsquo;obstacle per què s&rsquo;aconsegueixi possar en pràctica la
DUDH és l&rsquo;organització que té la societat en forma d&rsquo;estats sobirans
independents.</p>
<p>I.‑ Estats governats per polítics que, per la feblesa estructural
d&rsquo;aquesta organització, tendeixen a limitar tots els poders tant per
sobre, com per sota d&rsquo;ells.</p>
<h3 id="drets-3"><strong>Drets</strong></h3>
<p>P.‑ No es pot parlar d&rsquo;igualtat de drets en una societat estructurada de
manera diferencial.</p>
<p>I.‑ L&rsquo;estat sobirà vol ser un fet diferencial en ell mateix.</p>
<p>A.‑ Estem acostumats a acceptar que decisions que afectaran una
comunitat es prenguin a porta tancada i que l&rsquo;administració prengui
decisions sobre drets que tan sols haurien de correspondre a l&rsquo;individu
d&rsquo;exercir‑los.</p>
<p>P.‑ Cert, en son exemples, la planificació de l&rsquo;ensenyament i de la
cultura, de la sanitat o la defensa, del valor de la propietat i dels
mitjans de transport i de la informació són mostres d&rsquo;usurpacions dels
drets dels ciutadans per part dels governs.</p>
<p>I.‑ No em digueu que no fa riure que estats armats fins a les dents es
vegin en cor de proclamar i signar l&rsquo;article 3 de la DUDH que diu <em>tota
persona té dret a la vida, a la llibertat i a la seva seguretat.</em></p>
<p>Pilar.‑ Ja que hi som posats, podríem continuar analitzant els Drets
Humans.</p>
<p>P.‑ <em>Ningú no serà sotmès a esclavitud o servitud: l&rsquo;esclavitud i el
tràfic d&rsquo;esclaus són prohibits en totes les seves formes.</em></p>
<p>I.‑ Jo em pregunto sempre, si comerciar amb països on el poder
adquisitiu del salari és trenta vegades inferior, no és pitjor que fer
treballar esclaus.</p>
<p>I.‑ <em>Ningú no serà sotmès a tortures ni a penes o tractes cruels,
inhumans o degradants.</em></p>
<p>P.‑ Ni ningú no ha vist mai treballar negres al Maresme, ni moros a la
construcció o recollint escombraries, ni tampoc no es té cap notícia de
cap filipina treballant en serveis domèstics ni&hellip;</p>
<p>I.‑ L&rsquo;article 10 diu que <em>Tota persona té dret, en condicions de plena
igualtat a ser escoltada públicament i amb justícia per un tribunal
independent; imparcial, per a la determinació dels seus drets i
obligacions o per a l&rsquo;examen de qualsevol acusació contra ella en
matèria penal.</em></p>
<p>A.‑ Ara bé, no diu ni com, ni quan, ni en quin termini&hellip;</p>
<p>I.‑ <em>Tota persona té dret a circular lliurement i a triar la seva
residència &hellip;</em> diu l&rsquo;article l3 .Però, si se li fa passar ganar potser
sí que aconseguirem que marxi de casa seva.</p>
<p>A.‑ Si és veritat el que diu l&rsquo;article l9 potser ja podrem dir el què
pensem : <em>Tota persona té dret a la llibertat d&rsquo;opinió i d&rsquo;expressió;
aquest dret inclou el de no ser molestat a causa de les pròpies opinions
i el de cercar, rebre i difondre les informacions i les idees per
qualsevol mitjà i sense límit de fronteres.</em></p>
<h3 id="lestat-controlador"><strong>L&rsquo;estat controlador</strong></h3>
<p>I.‑ L&rsquo;article 21 diu:</p>
<p>1. <em>Tota persona té dret a participar en el govern del seu país,
directament o per mitjà de representants lliurement elegits..</em></p>
<p>2. <em>Tota persona té dret, en condicions d&rsquo;igualtat, a accedir a les
funcions públiques del seu país.</em></p>
<p>3. <em>La voluntat del poble és el fonament de l&rsquo;autoritat de l&rsquo;estat;
aquesta voluntat ha d&rsquo;expressar‑se mitjançant eleccions autèntiques, que
hauran de fer‑se periòdicament per sufragi universal i igual i per vot
secret o per altre procediment equivalent que garenteixi la llibertat
del vot.</em></p>
<p>A.‑ Hem arribat a un dels punts claus i pel qual em sembla que valien la
pena totes les nostres xerrades.</p>
<p>Monts.‑ A finals del segle XVIII, arran de la Revolució Francesa, es va
fer un gran pas endavant amb «La Declaració dels Drets de l&rsquo;Home i del
Ciutadà».</p>
<p>Marg.‑ Però d&rsquo;aleshores ençà ha plogut molt, els mitjans tècnics que es
disposen per al control de la informació, la manipulació de l&rsquo;opinió&hellip;
fan que els nostres sistemes electorals no estiguin d&rsquo;acord amb aquest
article.</p>
<p>Monts.‑ Ja no és el millor sistema electoral que podríem tenir.</p>
<p>I.‑ No s&rsquo;ha utilitzat el progrés per millorar els sistemes democràtics,
sinó per manipular‑los.</p>
<p>P.‑ Cal que la tecnologia estigui a favor de la societat, no a favor del
poder.</p>
<p>I.‑ ¿Com es poden assolir els drets que proclama l&rsquo;article 28? <em>Tota
persona té dret a un ordre social i internacional en què els drets i
llibertats proclamats en aquesta Declaració puguin ser plenament
efectius</em>, ¿si no s&rsquo;apliquen els principis necessaris per poder
aconseguir‑ho?.</p>
<p>P.‑ Tot això és paper mullat si no s&rsquo;apliquen els mitjans fonamentals.</p>
<p>I.‑ L&rsquo;article 30 per definició es fa impossible de complir per cap
estat, ja que és contrari a seva pròpia essència. Vegem‑ho: <em>Res en
aquesta Declaració no podrà interpretar‑se en el sentit que doni cap
dret a un Estat, a un grup o a una persona a emprendre activitats o a
realitzar actes que tendeixin a la supressió de qualsevol dels drets i
llibertats que s&rsquo;hi enuncien.</em></p>
<p>A.‑ El govern sempre es reserva el poder de suprimir qualsevol dret que
en el seu exercici pugui comportar un risc d&rsquo;enderrocament de l&rsquo;ordre
existent.</p>
<p>I.‑ Disposem d&rsquo;uns mitjans que han afavorit el pas d&rsquo;un estat benefactor
a un estat controlador i consumidor.</p>
<p>P.‑ Cada vegada es fa més evident la seva obsessió per controlar tots
els sectors de l&rsquo;activitat humana.</p>
<p>I.‑ Es parla ja de terrorisme fiscal&hellip;</p>
<p>A.‑ Després de deu anys d&rsquo;això que en diem democràcia, hi ha
procediments no democràtics que no han canviat.</p>
<p>Monts.‑ Això és perquè, de fet, no hi ha interès real en què es
modifiquin.</p>
<p>R.‑ Es veu ben clar que no hi ha voluntat per fer més eficaç l&rsquo;aparell
judicial.</p>
<p>Pilar.‑ Ni l&rsquo;administració de la justícia&hellip;</p>
<p>A.‑ Ja em direu què cony hi foten aquí els Estats!</p>
<p>P.‑ Jo diria que <strong>la solució és política, però, no està en mans dels
polítics.</strong></p>
<p><br />

<br />
</p>
<h2 id="22-democràcia"><strong>22. DEMOCRÀCIA</strong></h2>
<p>R.‑ ¿De què voldrieu parlar avui?</p>
<p>I.‑ De democràcia.</p>
<h3 id="definició-2"><strong>Definició</strong></h3>
<p>Mont.‑ El diccionari diu que democràcia és una forma de govern en la
qual tot el poder és en el poble. Una forma que permet al poble disposar
del poder polític.</p>
<p>R.‑ Ens referirem a les democràcies occidentals, les que estem intentant
analitzar, les que realment ens interessen, les democràcies que ens
afecten i hem de patir.</p>
<p>Marg.‑ Les que es basen en un sufragi universal.</p>
<p>P.‑ Sí! El poble vota i els polítics governen.</p>
<h3 id="democràcia-avui"><strong>Democràcia avui</strong></h3>
<p>Marg.‑ ¿Es poden dir democràtiques unes eleccions si no es coneixen a
les persones a les quals votes?</p>
<p>I.‑ Home! per això hi ha les campanyes electorals!</p>
<p>Mont.‑ ¿Es pot conèixer o convèncer una persona mitjançant una campanya
electoral?</p>
<p>Marg.‑ De moment és el que fem servir.</p>
<p>P.‑ Hem de tractar de ser crítics, si ho acceptem tot com a bo, no
anirem mai enlloc.</p>
<p>Pilar.‑ Però escolteu, sempre hem sentit a dir que el sistema democràtic
és el menys dolent dels sistemes possibles.</p>
<h3 id="democràcia-i-publicitat"><strong>Democràcia i publicitat</strong></h3>
<p>P.‑ Fa dos‑cents anys era vàlid però avui és possible superar aquest
plantejament.</p>
<p>R.‑ Aleshores, si aquest sistema és millorable, ¿per què no l&rsquo;analitzem?
¿Intentem buscar‑li les pessigolles?</p>
<p>I.‑ El que està clar és que la propaganda influeix en la decisió del
vot.</p>
<p>Marg.‑ Per tant cal lligar‑la al poder polític.</p>
<p>Pilar.‑ Hi ha una relació encara que no directa entre els mitjans o
diners disponibles i el nombre de vots aconseguits en unes eleccions.</p>
<p>A.‑ Les campanyes electorals es munten mitjançant diners, ajudes,
favors, crèdits&hellip;</p>
<p>Mont.‑ Però aquestes ajudes, favors, crèdits rebuts caldrà pagar‑los
d&rsquo;alguna manera, ¿no?</p>
<p>Mont.‑ Podem dir, per tant, que el vot té un cost.</p>
<p>R.‑ Ja veig per on aneu!</p>
<p>Mont.‑ No em diguis que no estàs d&rsquo;acord en què per aconseguir l&rsquo;èxit en
unes eleccions, es creen deutes i situacions de favor que s&rsquo;han de
pagar, ¿no?</p>
<p>R.‑ Sí, és lógic, quan s&rsquo;arriba a dalt has de recordar qui t&rsquo;ha ajudat:
amics, simpatitzants, grups de pressió, bancs&hellip;</p>
<h3 id="credibilitat"><strong>Credibilitat</strong></h3>
<p>Marg.‑ ¿Per què no parlem d&rsquo;aquest tema des d&rsquo;un altre angle?</p>
<p>P.‑ ¿Quin angle?</p>
<p>Marg.‑ La credibilitat.</p>
<p>Monts.‑ Ja se sap que en les campanyes electorals es promet allò que
després no es complirà.</p>
<p>R.‑ Si no compleixen, existeix el dret de no tornar‑los a donar el vot.</p>
<p>A.‑ Sí, però, a les properes eleccions i mentrestant la gent ha acabat
per perdre la confiança.</p>
<p>P.‑ El problema no és la persona, sinó el sistema.</p>
<p>I.‑ Però tan sols segueix el sistema i es dedica a la política qui té
suficient estomac.</p>
<p>Pilar.‑ Tots pensem, com que tots són iguals! tant se val que s&rsquo;hi
quedin!</p>
<p>Marg.‑ Val més boig conegut, que savi per conèixer, diuen.</p>
<p>R.‑ Però, bé s&rsquo;han rellevat els polítics, no?</p>
<p>P.‑ Sí, quan n&rsquo;ha sortit un de nou, un que encara no està cremat, que
parla bé i, a més a més, és bufó!. Però, adona‑te&rsquo;n que a darrera seu hi
ha un fabulós equip d&rsquo;imatge.</p>
<p>Mont.‑ I tornem a començar!</p>
<p>Marg.‑ Això, ben mirat fa riure.</p>
<p>A.‑ O fa pena, com vulguis!</p>
<p>P.‑ És el que hi ha.</p>
<h3 id="representativitat"><strong>Representativitat</strong></h3>
<p>Marg.‑ Aquestes són incongruències dels sistemes polítics.</p>
<p>A.‑ En el sistema electoral de les democràcies occidentals, no es
correspon la importància del càrrec públic amb la de l&rsquo;acte de
l&rsquo;elecció.</p>
<p>I.‑ L&rsquo;acció de vot d&rsquo;un dia cada molts anys, no es pot comparar amb una
acció de govern durant tots aquets anys.</p>
<p>A.‑ Fóra necessària una acció de vot constant.</p>
<p>Mont.‑ I és necessari elegir entre els qui tinguis realment possibilitat
de conèixer.</p>
<p>I.‑ No es pot dir que és democràtic el fet d&rsquo;elegir una persona
desconeguda i amb qui no es tindrà mai un mínim de contacte.</p>
<p>R.‑ El control de l&rsquo;opinió fa les democràcies occidentals menys
democràtiques i menys representatives.</p>
<p>I.‑ Les noves tècniques de control de masses fan necessària l&rsquo;adequació
i transformació del sistema electoral de les democràcies occidentals.</p>
<p>Pilar.‑ Calen nous sistemes d&rsquo;elecció més directes, més participatius,
més difícils de manipular mitjançant campanyes electorals.</p>
<h3 id="el-diner-dels-polítics"><strong>El diner dels polítics</strong></h3>
<p>P.‑ Atès que utilitzant les tècniques i mitjans actuals, convenç més qui
es gasta més diners&hellip;</p>
<p>Marg.‑ Aleshores convé evitar o fer innecessàries les campanyes
electorals.</p>
<p>A.‑ Sí, és cert, cal un sistema que exigeixi dels polítics un
comportament coherent amb el seu programa al llarg del seu mandat.</p>
<p>I.‑ I que permeti destituir, en qualsevol moment, el polític que no es
comporti com esperàvem els seus electors.</p>
<h3 id="suposició"><strong>Suposició</strong></h3>
<p>P.‑ A tall d&rsquo;exemple i per fer més comprensible el sistema de
«representativitat real», suposarem que cada representant té la
representació de 25 i que aquesta xifra es manté constant.</p>
<p>Marg.‑ A la realitat, la representativitat no pot ni ha de ser limitada
en el nombre sinó per l&rsquo;estructura de la comunitat, les necessitats i
funcions que ha de realitzar&hellip;</p>
<p>Pil.‑ Si haguéssim d&rsquo;elegir algú conegut, hauríem d&rsquo;elegir dins d&rsquo;una
població molt reduïda (per exemple, una persona entre 25).</p>
<p>Mont.‑ Aquesta persona podria representar‑nos en totes les tasques de
govern tant municipal, com nacional, estatal o internacional.</p>
<p>P.‑ Podríem donar el vot a qui volguéssim, dins del nostre àmbit, mentre
fos algú a qui tinguéssim confiança i sense termini de mandat ni de
campanyes electorals.</p>
<p>A.‑ Això voldria dir estar en eleccions constantment.</p>
<p>I.‑ O bé mai.</p>
<p>Mont.‑ Permetria un control constant i des de tots els nivells del
comportament dels polítics.</p>
<p>A.‑ Exigiria una major responsabilitat dels polítics.</p>
<p>I.‑ Permetria acostar més la societat a la política.</p>
<p>A.‑ Si en un país es troben vint persones que han assolit el sisè nivell
de representativitat, entre ells haurà d&rsquo;ésser escollit el responsable
del govern del país.</p>
<p>Marg.‑ La representativitat sempre seria significativa.</p>
<p>Mont.‑ S&rsquo;eliminaria la demagògia.</p>
<p>Pil.‑ Permetria una actuació dels polítics, d&rsquo;acord amb la realitat del
país.</p>
<p>A.‑ Provocaria una uniformitat d&rsquo;interès, a nivell tan municipal com
nacional, estatal, internacional&hellip;</p>
<p>P.‑ Un sistema electoral com l&rsquo;exposat, donaria lloc a un tipus de
polític professionalitzat.</p>
<p>A.‑ Un canvi en un nivell inferior podria provocar un canvi en el nivell
superior.</p>
<p>I.‑ La mala actuació d&rsquo;un polític podria comportar un canvi en els
nivells inferiors, per exemple, una mala actuació d&rsquo;un govern autonòmic
pot comportar un canvi a uns quants ajuntaments de la comunitat.</p>
<p>I.‑ Faria viables totes les ideologies, mentre fossin mínimament
compartides.</p>
<p>A.‑ Permetria evitar els períodes fixes d&rsquo;actuació i de relleu dels
polítics.</p>
<p>R.‑ Faria innecesari el sistema parlamentari.</p>
<p>P.‑ S&rsquo;evitaria la necessitat de les campanyes electorals</p>
<p>R.‑ Així, en aquest sistema electoral no hi tindrien res a fer els
caciquismes endèmics d&rsquo;algunes comunitats.</p>
<p>P.‑ Sí, però perquè sigui viable aquest sistema de representativitat
real cal que la resta de poders també siguin naturals.</p>
<p>A.‑ De totes maneres, aquest nou sistema requeriria un període
d&rsquo;adaptació i caldria que anés acompanyat d&rsquo;altres mesures de política
econòmica.</p>
<p>I.‑ Permetria que el vot fos públic i, per tant, compromès.</p>
<p>A.‑ Si la resta de poders són naturals, no cal que el vot sigui secret.</p>
<p>R.‑ ¿Podria donar lloc a un règim feixista?</p>
<p>I.‑ Molt al contrari, seria la millor vacuna contra qualsevol tipus de
feixisme.</p>
<p><br />

<br />
</p>
<h2 id="23-conseqüències-del-poder"><strong>23. CONSEQÜÈNCIES DEL PODER</strong></h2>
<h3 id="autodeterminació"><strong>Autodeterminació</strong></h3>
<p>A.‑ Els jutges, els policies&hellip; han de ser del mateix poble al qual
serveixen , això afavoriria l&rsquo;eficàcia i el nivell de comprensió que es
deriva d&rsquo;un millor coneixement. Altrament, és una violació dels drets de
l&rsquo;home i una forma d&rsquo;opressió.</p>
<p>I.‑ És un dret dels pobles, de les comunitats, dels individus el
poder‑se associar lliurement. Cap poble té el dret d&rsquo;oprimir‑ne un
altre.</p>
<p>P.‑ Si està admès que els polítics han de pertànyer al poble al qual
diuen que representen. ¿Perquè no ho han de ser també els jutges, els
funcionaris, els militars, els policies&hellip;?</p>
<p>I.‑ És veritat, tots plegats treballen per a la societat, bé, això de
tots plegats treballen&hellip;</p>
<p>Monts.‑ Sí, potser n&rsquo;hi ha algun que no es pot justificar fàcilment.</p>
<p><strong>Marginació, Discriminació, Pobresa</strong></p>
<p>A.‑ Si intentem aprofundir en l&rsquo;anàlisi de la nostra organització social
ens adonem que calen moltes intervencions urgents.</p>
<p>Mont.‑ La marginació, per exemple. ¿Podem seguir pensant que és quelcom
natural i insoluble?</p>
<p>A.‑ No, és clar que no. Però ¿què entens per marginació?</p>
<p>Mont.‑ Doncs, no deixar participar un individu de la vida d&rsquo;un grup.
Situar‑lo fora dels mínims considerats «normals»&hellip;</p>
<p>P.‑ Ja ho diu la paraula: situar al marge.</p>
<p>Mont.‑ Inclouria la discriminació i la pobresa.</p>
<p>A.‑ La discriminació és un fenomen de grups, no d&rsquo;individus.</p>
<p>Marg.‑ Vols dir que es marginen individus, i es discriminen col⋅lectius,
¿oi?</p>
<p>A.‑ Exacte. Un home marginat està menyspreat per la pròpia comunitat.</p>
<p>Monts.‑ Pesa sobre d&rsquo;ell la solitud i el sentiment íntim i constant
d&rsquo;humiliació.</p>
<p>Marg.‑ No està fora, sinó al marge, és menyspreat pel propi grup al qual
pertany.</p>
<p>I.‑ Discriminar vol dir diferenciar, pot ser un fet recíproc i que no
tingui res a veure amb el menyspreu i la misèria.</p>
<p>P.‑ La llibertat d&rsquo;organització és un dret que comporta l&rsquo;exclusió dels
que no són del teu grup.</p>
<p>A.‑ La discriminació és natural.</p>
<p>P.‑ Es més terrible ser marginat que ser pobre.</p>
<p>Mont.‑ És més fàcil sortir de la pobresa que de la marginació.</p>
<p>P.‑ La pobresa és un tema apart.</p>
<p>R.‑ ¿Què vols dir?</p>
<p>P.‑ Doncs que és evident que l&rsquo;organització de la societat, en darrer
terme la classe política, provoca fenòmens com la marginació.</p>
<p>A.‑ Ara bé, la pobresa pot ser natural.</p>
<p>R.‑ No et passis! ¿Qui vol ser pobre?</p>
<p>A.‑ La naturalesa permet les diferències. La societat, en canvi, provoca
marginació.</p>
<p>Monts,‑ La pobresa pot ser fruit de la diversitat.</p>
<p>Marg.‑ Hi ha gent que escull viure pobrement, amb austeritat.</p>
<p>P.‑ En canvi, com dèiem, la marginació no es voluntària, en té la culpa
la ineficàcia de les institucions.</p>
<p>Marg.‑ La nefasta organització de la societat.</p>
<p>R.‑ ¿I els polítics són incapaços d&rsquo;evitar‑ho?</p>
<p>P.‑ És lògic que no ho evitin si en són els promotors!</p>
<p>P.‑ ¿Què en podem esperar d&rsquo;un sistema que provoca la marginació?</p>
<h3 id="control-del-poder"><strong>Control del poder</strong></h3>
<p>A.‑ El defecte bàsic de les democràcies occidentals ja l&rsquo;havia senyalat
Montesquieu a <em>L&rsquo;Esperit de les Lleis</em>: <em>«Tot home que té el poder, té
tendència a abusar‑ne, anant fins allà on troba límits&hellip; Per tal que no
sigui possible abusar del poder cal que, per la disposició de les coses,
el poder posi fre al poder.»</em></p>
<p>P. ‑ El poder s&rsquo;ha de controlar constantment pels ciutadans.</p>
<p>Monts.‑ Tenim el dret i la necessitat de fer‑ho, cal que els nostres
interessos convergeixin amb els dels nostres representants.</p>
<p>Marg.‑ ¿Com es pot aconseguir el control del poder?</p>
<p>A.‑ Evitant tota forma possible de poder que vagi de dalt a baix en lloc
d&rsquo;anar de baix a dalt.</p>
<p>Marg.‑ Aviat ho has dit, tu!</p>
<p>P.‑ Però, no només això sinó que també s&rsquo;hauria de superar l&rsquo;economia
basada en el poder, aplicant els principis de l&rsquo;economia del benestar.</p>
<p>I.‑ Només d&rsquo;aquesta manera, els individus es reunirien, altre cop, en
grups naturals, seguint interessos ètnics, culturals&hellip;</p>
<p>Pilar.‑ Podem dir que es potenciaria el sentiment o consciència de
poble, ¿no?</p>
<p>P.‑ Sí, tot va lligat.</p>
<p>A.‑ Per començar, si ens reuníssim en grups naturals, amb altres
persones afins crec que podríem estar millor&hellip;</p>
<p>Marg.‑ Aleshores, la marginació seria un problema del passat.</p>
<p>P.‑ La «democràcia representativa» consisteix en combinar els avanços
tècnics amb els principis sòcio‑econòmics del control del poder.</p>
<p>A.‑ Amb l&rsquo;harmonització dels poders s&rsquo;aconseguiria la pau a tots els
nivells.</p>
<p>Mont.‑ Deixem‑nos de teories i digueu‑me: ¿aquesta societat permetria
que tots els seus membres actuessin segons els seus interessos?</p>
<p>R.‑ ¿Què vols dir?</p>
<p>Mont.‑ Tothom busca les oportunitats o les condicions per actuar d&rsquo;acord
amb els seus interessos. Em sembla que li correspon a la comunitat
establir aquestes condicions.</p>
<p>P.‑ Un lladre tan sols roba quan en té ocasió&hellip;</p>
<p>Marg.‑ És cert, tothom actua en funció de les oportunitats que se li
presenten.</p>
<p>Mont.‑ Depèn de l&rsquo;organització de la comunitat que es donin les
condicions necessàries per què tothom arribi al grau de benestar que
desitja.</p>
<p>P.‑ No val acusar als rics de ser rics, perquè ha estat el sistema que
els ha permès ser‑ne.</p>
<p>A.‑ Hem d&rsquo;acusar als polítics perquè són els responsables del sistema
d&rsquo;organització social que tenim.</p>
<h3 id="els-jocs-datzar"><strong>Els jocs d&rsquo;atzar</strong></h3>
<p>A.‑ ¿I per què us sembla que hi ha persones que fan travesses?</p>
<p>R.‑ Ves per què! Per veure si els toca!</p>
<p>A.‑ Sí, amb els jocs d&rsquo;atzar passa el mateix que amb la publicitat, es
pretén el benefici exclusiu de qui juga, en perjudici dels altres.
Pretenem un privilegi.</p>
<p>Monts.‑ Tots els jocs d&rsquo;atzar es basen en això. Quan hom juga sempre és
perquè té l&rsquo;esperança que aquest privilegi serà per a ell.</p>
<p>Marg.‑ Encara que sembli un disbarat, pel mateix que podem desfer una
transacció quan un producte no es correspon amb les expectatives, es
podrien fer retroactives les apostes que no han tocat, ja que no s&rsquo;han
acomplert les expectatives.</p>
<p>A.‑ El que és evident és que l&rsquo;administració, en lloc d&rsquo;evitar els
problemes que provoca el joc i els efectes de marginació, se n&rsquo;aprofita
i intenta quedar‑se aquests guanys fàcils. Ben mirat, és vergonyós!</p>
<h3 id="principi-de-subsidiaritat"><strong>Principi de subsidiaritat</strong></h3>
<p>P.‑ Ara també estava pensant que, en aquesta societat piramidal, no
caldria parlar de policia, ni d&rsquo;exèrcit en el primer nivell de decisió,
perquè donat el seu tamany i les seves característiques, els individus
no tindrien necessitat de vigilar‑se entre ells, ni necessitat de bastir
cap exèrcit.</p>
<p>A.‑ Sí, però si anem pujant en la piràmide, trobarem un nivell en què sí
es podria creure necessari.</p>
<p>P.‑ Haurem situat el nivell de decisió de cada servei de la comunitat en
el nivell que realment li correspon.</p>
<p>Marg.‑ Es compliria el principi de subsidiaritat.</p>
<h3 id="ideologia"><strong>Ideologia</strong></h3>
<p>A.‑ Em sembla que tota la incongruència dels nostres sistemes
occidentals hauria de despertar la joventut. No pot ser que siguin
indiferents a aquests desastres.</p>
<p>Marg.‑ Hi ha una cosa que és molt clara la ideologia o senzillament, el
tenir uns objectius vitals omple de sentit la vida.</p>
<p>P.‑ De fet, tenir uns objectius definits i realitzables no deixaria
sentir‑nos buits, ni indiferents.</p>
<p>A.‑ Aquest buit ara s&rsquo;expressa en forma de passotisme, drogadicció,
suïcidi col⋅lectiu&hellip;</p>
<p>Marg.‑ No fa pas gaires anys la joventut podia ser idealista perquè
tenia un model de societat vers la qual tendir: la comunista.</p>
<p>P.‑ De totes maneres, això s&rsquo;ha diluït molt ràpidament amb el
consumisme.</p>
<p>A.‑ El consumisme és la panacea del poder establert, perquè gràcies a
ell tots els possibles rebels estan conformats.</p>
<p>P.‑ Hi ha més coses que ens mantenen a tots en el lloc que els
interessa.</p>
<p>R.‑ ¿Quines coses no ens permeten veure la realitat d&rsquo;aquest
funcionament?</p>
<p>P.‑ La manipulació del llenguatge. ¿Heu llegit <em>1984</em> de George Orwell?</p>
<p>Marg.‑ Recordes que hi apareix el «Diccionari de Novaparla»? Ensenya com
es pot manipular als individus, alterant el significat de paraules tan
gruixudes com: constitució, estat de dret, sufragi, legitimització,
poder, política, funcionari, democràcia, administració pública, mitjans
de comunicació, terrorisme&hellip;</p>
<p>A.‑ Terrorisme,¿dius?&hellip; Sí, potser sí que podria definir‑se de maneres
diferents.</p>
<p>P.‑ Per exemple, podríem pensar que és una manifestació de la manca de
«representativitat real» dels «representants» de la comunitat.</p>
<p>Marg.‑ Aleshores, aniria a prop de mots com opressió, marginació,
colonització, dominació&hellip; ¿No us sembla?</p>
<p>P.‑ No cal estripar‑se les vestidures. El terrorisme neix d&rsquo;aquesta
organització social.</p>
<p>Marg.‑ D&rsquo;aquesta democràcia tan increïble que ens han muntat on uns pocs
no representen, sinó que controlen a uns molts. Fabulós!</p>
<p>P.‑ ¿Creieu que és ciència‑ficció pensar que algun dia es veurà un
sistema on es respectin i s&rsquo;apliquin els drets de l&rsquo;home?</p>
<p><br />

<br />
</p>
<h2 id="24-exèrcit"><strong>24. EXÈRCIT</strong></h2>
<p>I.‑ ¿En què estàs pensant?</p>
<h3 id="capacitat-de-destrucció"><strong>Capacitat de destrucció</strong></h3>
<p>A.‑ En la capacitat de destrucció (que es pot aconseguir a nivell
col⋅lectiu i fins i tot individual) com un mitjà per aconseguir la pau.</p>
<p>Marg.‑ Podríem aconseguir una societat pacífica quan ningú tingués armes
o quan tothom tingués la capacitat de destruir tothom.</p>
<p>Monts.‑ Llavors ningú podria utilitzar aquestes armes.</p>
<p>I.‑ La tecnologia ens porta a uns nivells de capacitat destructora
individual que permeten pensar que, aviat es podria arribar a aquest
segon tipus de societat.</p>
<p>Marg.‑ Jo crec que la capacitat destructora de l&rsquo;home fa necessària la
superació de l&rsquo;organització en estats, ja que els problemes de relació
que es plantegen tenen molt sovint un caràcter supranacional.</p>
<p>A.‑ No he pensat mai que els míssils amb capçal nuclear, les bombes
atòmiques, les d&rsquo;hidrogen, les de neutrons&hellip; fossin instal⋅lades i a
punt de ser utilitzades.</p>
<p>Monts.‑ ¿I no creus que es pugui córrer el risc d&rsquo;un accident, oi?</p>
<p>A.‑ O la mala interpretació d&rsquo;una ordre, l&rsquo;error humà&hellip;</p>
<p>I.‑ Pots tenir raó, així, l&rsquo;exèrcit (en mans del poder establert)
necessita de l&rsquo;espectacle ja que és una de les raons de la seva
existència, uniformes vistosos, fins i tot els de camuflatge, parades
militars, festivals aeris, ancorada de vaixells de l&rsquo;armada en els
ports.</p>
<p>Marg.‑ ¿Voleu dir que la seva efectivitat radica en l&rsquo;espectacle?</p>
<p>A.‑ Es com s&rsquo;evita la necessitat de fer‑lo servir.</p>
<p>I.‑ Està clar que l&rsquo;exèrcit no defensa al poble, sinó al poder establert
i aquest compromís és oficial i expressat obertament a la constitució
espanyola article 104‑1.‑<em>Les Forces i els Cossos de seguretat sota la
dependència del Govern&hellip;</em></p>
<p>Monts.‑ I a l&rsquo;article 8‑1.‑ <em>Les Forces Armades, constituïdes per
l&rsquo;Exèrcit de Terra, l&rsquo;Armada i l&rsquo;Exèrcit de l&rsquo;Aire, tenen com a missió
garantir la sobirania i la independència d&rsquo;Espanya&hellip;</em> Com si la
sobirania i la independència fos possible defensar‑les per les armes.</p>
<p>I.‑ Tots els exèrcits de països que depenen d&rsquo;una potència serveixen per
mantenir el poder de la potència.</p>
<p>A.‑ Tan sols en una «democràcia representativa», seria possibleun
exèrcit per la defensa dels ciutadans.</p>
<p>Monts.‑ Lògic, només serà possible això si tenim el poder de canviar els
de dalt des de baix.</p>
<p>I.‑ El poder militar no ha d&rsquo;estar en mans dels estats sinó dels pobles,
ja que són aquests els que han de defensar‑se, si arribés el cas, de les
intromissions d&rsquo;altres pobles.</p>
<h3 id="el-perquè-de-les-armes"><strong>El perquè de les armes</strong></h3>
<p>A.‑ ¿Per qué no fem una anàlisi dels motius de la proliferació de la
indústria de l&rsquo;armament? Podríem començar classificant les armes segons
siguin utilitzables o no.</p>
<p>I.‑ Però, tot armament estarà en una o altra categoria no per ell
mateix, sinó per la relació de forces entre els bel⋅ligerants.</p>
<p>Marg.‑ Vols dir que una arma podrà ser no utilitzable perquè si
s&rsquo;utilitzés provocaria una rèplica per part de l&rsquo;enemic que no es podria
suportar.</p>
<p>A.‑ O perquè la seva utilització sigui innecessària, degut al seu
exigerat poder destructor.</p>
<p>Pilar.‑ O dit d&rsquo;una altra manera, perquè la seva utilització podria
perjudicar els nostres propis interessos.</p>
<p>I.‑ Un exemple podria ser la utilització de la bomba atòmica al final de
la segona guerra mundial, aleshores, era perfectament utilitzable perquè
l&rsquo;enemic no en tenia, no hi podia haver rèplica.</p>
<p>A.‑ La mateixa bomba no ha estat utilitzada mai més, tot i que hi ha
hagut guerres contínuament i entre bel⋅ligerants amb mitjans encara més
potents.</p>
<p>I.‑ No s&rsquo;ha utilitzat mai més, ni a Corea, ni al Viet‑nam, ni a Israel
ni a l&rsquo;Iran‑Irak, ni a les Malvines&hellip;</p>
<h3 id="armament-utilitzable"><strong>Armament utilitzable</strong></h3>
<p>A.‑ Només es poden fer servir les armes que no ens poden perjudicar a
nosaltres mateixos.</p>
<p>Pilar.‑ Un armament com el míssil amb capçal nuclear es pot saber de bon
començament que mai serà utilitzat, aleshores, ¿per què es construeix?</p>
<p>I.‑ I no tan sols el seguim construint, sinó que cada cop en fem de més
sofisticats, més potents i substituiran els més vells que ja eren no
utilitzables per l&rsquo;excés de potència.</p>
<p>A.‑ Substituim avions, vaixells, portaavions, submarins, coets,
bombes&hellip; tot i que sabem que no poden ser utilitzats.</p>
<p>Monts.‑ Perquè contra un enemic potent no podríem evitar que respongués
amb un armament tan potent com el nostre.</p>
<p>A.‑ I tampoc es pot utilitzar contra un enemic petit, perquè destruiríem
allò que ja considerem com a nostre.</p>
<p>Marg.‑ Contra un enemic més petit, tan sols utilitzarem l&rsquo;armament
estrictament necessari per guanyar‑lo, con­vertint‑se aquest en el més
potent dels utilitzables.</p>
<p>A.‑ A la guerra de les Malvines, no es va utilitzar la bomba atòmica, ni
míssils amb capçal nuclear, sinó que es va emplear l&rsquo;Exocet que en
aquell moment era el més potent dels armaments utilitzables.</p>
<p>I.‑ Es feia absurda la utilització dels armaments construïts amb un
poder destructiu superior al de l&rsquo;Exocet.</p>
<p>Marg.‑ Teniu raó, l&rsquo;acompliment d&rsquo;aquesta classificació és un fet
contrastable historicament.</p>
<p>Monts.‑ El conflicte del Golf s&rsquo;utilitza com a campanya de publicitat
del Patriot i del Tomahouk i per treure&rsquo;s de sobre, pagant els altres,
muntanyes de material de guerra ja obsolet.</p>
<p>Marg.‑ En dius conflicte perquè no hi havía dues bandes que lluitaven
sinó que tan sols atacava un, ¿oi?</p>
<p>A.‑ Realment, no ha estat una guerra sinó una campanya de demostració de
força i poder.</p>
<p>Marg.‑ I la manera més senzilla de desprestigiar les Nacions Unides.</p>
<p>Monts.‑ Ha estat una manera molt clara i contundent de demostrar qui
mana.</p>
<h3 id="armamentisme"><strong>Armamentisme</strong></h3>
<p>A.‑ Però en aquest món, absurds tan grans no es produeixen, si no és per
interès d&rsquo;algú.</p>
<p>I.‑ Aleshores, hauríem d&rsquo;analitzar d&rsquo;una altra manera els motius de la
cursa de l&rsquo;armament.</p>
<p>A.‑ Es evident que abans del conflicte hi ha la necessitat de fabricar
l&rsquo;armament.</p>
<p>Pilar.‑ Aleshores aquesta classificació resulta innecessària perquè les
armes no es produeixen per a la guerra sinó per a la dominació.</p>
<h3 id="dependència-2"><strong>Dependència</strong></h3>
<p>Marg.‑ O sigui, per a la creació de dependència.</p>
<p>A.‑ Amb la fabricació d&rsquo;armaments i la seva possesssió s&rsquo;aconsegueix
ajornar una crisi econòmica que la societat industrialitzada pateix
d&rsquo;ençà de finals dels anys vint.</p>
<p>I.‑ Sí, mitjançant uns plantejaments político‑econòmics falsos, però que
han permès traslladar la crisi a comunitats amb menys poder de
dominació.</p>
<p>A.‑ Així es crea una dependència entre els països compradors i els
venedors de les armes, de tal manera que aquestes només podran ser
utilitzades entre els compradors.</p>
<p>I.‑ No es podran utilitzar mai contra els interessos dels venedors.</p>
<p>A.‑ Aquesta dominació, que es pretén mitjançant la fabricació i
possessió d&rsquo;armament, permet també regular el nivell de vida a la cota
que es vulgui.</p>
<p>Monts.‑ Tant del país productor d&rsquo;armament com el del comprador i sense
que l&rsquo;oprimit pugui queixar‑se.</p>
<p>Pilar.‑ Ha quedat suficientment clar com n&rsquo;és d&rsquo;injustificable la
producció d&rsquo;armament.</p>
<h3 id="conclusió-7"><strong>Conclusió</strong></h3>
<p>A.‑ No hauria de ser possible que persones i institucions de països no
dominants participin en organitzacions que contribueixen a mantenir la
producció de materials destinats a subjugar persones, societats, pobles,
països, en perjudici de la producció d&rsquo;articles de primera necessitat.</p>
<p>Monts.‑ Quan estem en un món on hi ha tanta gent que es mor de gana!</p>
<p>I.‑ El mateix pot explicar‑se d&rsquo;una altra manera. Quan el govern d&rsquo;un
país dominador té problemes d&rsquo;atur, potencia la indústria de l&rsquo;armament.</p>
<p>Marg.‑ Per tant, podem dir també que prefereix gastar en matar aquell
que es queixa perquè té gana, en lloc de proporcionar‑li el necessari
per viure.</p>
<p>I.‑ Cal afegir que la participació en aquest joc de l&rsquo;armament, implica
la subjugació respecte de la potència (mal dita) aliada o amiga.</p>
<p>Marg.‑ Vist des d&rsquo;aquest angle, tant el problema d&rsquo;Euskadi, com el
d&rsquo;Irlanda, el del Líban o el de Nicaragua i en general, el problema de
tota minoria ètnica, com el problema de l&rsquo;atur tenen la solució en un
plantejament diferent, més solidari.</p>
<p>Monts.‑ En un nou concepte de les relacions econòmiques entre els homes.</p>
<p>I.‑ Aleshores, si l&rsquo;exèrcit no defensa els meus interessos, és absurd
que jo n&rsquo;hagi de formar part.</p>
<p>A.‑ L&rsquo;exèrcit de lleva es una herencia del passat que no s&rsquo;aguanta per
enlloc.</p>
<p>Pilar.‑ No crec que pugui durar gaire.</p>
<p>Marg.‑ Ens hauríem de fer la següent qüestió: Si l&rsquo;exèrcit serveix per
mantenir les coses tal com estan i les coses no estan bé, aleshores,
¿perquè volem l&rsquo;exèrcit?</p>
<h3 id="otan"><strong>OTAN</strong></h3>
<p>P.‑ I de l&rsquo;OTAN, què me&rsquo;n dieu? Perquè calia entrar a l&rsquo;OTAN?</p>
<p>Pilar.‑ Precisament es va entrar a l&rsquo;OTAN com a mitjà per posar
l&rsquo;exèrcit sota un poder multinacional.</p>
<p>Marg.‑ Per la por que tenen els polítics a l&rsquo;exèrcit nacional.</p>
<p>Monts.‑ No ens oblidem que es va entrar a l&rsquo;OTAN després del 23‑F.</p>
<h3 id="imperialisme"><strong>Imperialisme</strong></h3>
<p>A.‑ Es una prova de què el poder real no està tot en mans dels polítics.</p>
<p>Monts.‑ Si els polítics tinguessin el poder no caldria entrar a l&rsquo;OTAN.</p>
<p>Pilar.‑ L&rsquo;OTAN és una organització militar, és una estructura
d&rsquo;esclavitud&hellip;</p>
<p>Monts.‑ En el fons estar a l&rsquo;OTAN, és acceptar l&rsquo;esclavització
imperialista.</p>
<p>Marg.‑ En aquesta esclavitud, en Felipe serà el capatàs.</p>
<p>Monts.‑ ¿L&rsquo;OTAN ajuda a mantenir les potencies?</p>
<p>A.‑ Evidentment que sí, l&rsquo;OTAN ajuda a mantenir les actuals estructures
de poder a nivell internacional.</p>
<p>Monts.‑ ¿L&rsquo;OTAN afavoreix als americans?</p>
<p>R.‑ Descaradament, estar‑hi vol dir pagar l&rsquo;armament i mantenir
l&rsquo;exèrcit que els interessi.</p>
<p>I.‑ Amb l&rsquo;OTAN es consolida la dependència.</p>
<p>A.‑ L&rsquo;exèrcit serveix per mantenir una posició de dominació per la
força.</p>
<p>I.‑ O per mantenir una guerra de desgast. Així es consumeixen els
materials de guerra de manera controlada i lluny de la metròpoli.</p>
<p>R.‑ I si és possible a càrrec dels mateixos que lluiten.</p>
<p>I.‑ I també per fer por als súbdits del propi país.</p>
<p>A.‑ Encara avui les revolucions no les quanya qui té raó, sinó qui té la
força; recordeu Tiananmen &hellip; per exemple.</p>
<p>I.‑ Quan diem que l&rsquo;exèrcit no pot dependre del govern de l&rsquo;estat sinó
que ha de dependre del poble, no fem més que insistir en què es posi en
pràctica el dret reconegut ja a l&rsquo;article XII de la Declaració dels
drets de l&rsquo;home i del ciutadà de l789 quan diu que: <strong>«La garantia dels
drets de l&rsquo;home i del ciutadà necessita d&rsquo;una força pública: aquesta
força és doncs instituïda en benefici de tothom, i no per a utilitat
particular d&rsquo;aquells a qui ha estat confiada».</strong></p>
<p><br />

<br />
</p>
<h2 id="25-relacions-polítiques-internacionals"><strong>25. RELACIONS POLÍTIQUES INTERNACIONALS</strong></h2>
<p>Pilar.‑ ¿Què llegeixes?</p>
<p>I.‑ Això de Iugoslàvia.</p>
<h3 id="la-crisi-dels-sistemes"><strong>La crisi dels sistemes</strong></h3>
<p>Pilar.‑ Al final tots vénen a la nostra, ¿oi?</p>
<p>I.‑ ¿Què vols dir amb això de «la nostra»?</p>
<p>Pilar.‑ El capitalisme està demostrant ésser millor que el comunisme,
¡no!</p>
<p>A.‑ El fet que el comunisme no funcioni no vol pas dir que el
capitalisme sigui la solució.</p>
<p>Marg.‑ Però no em negareu que és molt significatiu l&rsquo;abandó progressiu
de la ideologia comunista per part dels països de l&rsquo;Est d&rsquo;Europa.</p>
<p>A.‑ Sí dona, però el fet que el comunisme no porti a una societat de
benestar, no vol dir que el capitalisme ens hi porti.</p>
<p>Marg.‑ ¿Creieu que el capitalisme està en crisi?</p>
<p>I.‑ N&rsquo;estic convençut.</p>
<p>A.‑ La societat capitalista necessita una transformació tant o més
profunda que la comunista.</p>
<p>Mont.‑ Els països comunistes ja estan abandonant els principis
marxistes.</p>
<p>Pilar.‑ ¿Això pot ser una conseqüència de la profunda crisi que pateix
el sistema capitalista?</p>
<p>A.‑ Si més no, hi ha algun lligam.</p>
<p>I.‑ Les solucions que l&rsquo;home troba no sempre són encertades.</p>
<p>P.‑ L&rsquo;home occidental sempre s&rsquo;ha sentit superior perquè es creu en el
dret de fer disbarats que després paguen els altres.</p>
<p>Marg.‑ Però, si continuem així, aviat no quedarà de qui abusar.</p>
<p>Mont.‑ Tranquils, home! El futur d&rsquo;Europa potser ens portarà sorpreses
agradables&hellip; Mireu sinó Alemanya, la seva reunificació.</p>
<h3 id="la-fi-de-la-degradació"><strong>La fi de la degradació</strong></h3>
<p>I.‑ El canvi realment important no es produirà fins que no s&rsquo;estableixi
una nova forma d&rsquo;organització social.</p>
<p>P.‑ Fixa&rsquo;t‑hi bé, a Europa cada vegada tenim més estats ingovernables.</p>
<p>Monts.‑ La impossibilitat real d&rsquo;aconseguir majories parlamentàries
estables impedeix la seva governabilitat per part dels partits
organitzats de la manera convencional.</p>
<p>Pilar.‑ Però hi ha pactes que funcionen&hellip;</p>
<p>P.‑ Cada vegada es veuen formes més estranyes de pacte, quasi
m&rsquo;atreviria a dir pactes contra‑natura: Itàlia, Grècia&hellip;</p>
<p>Pilar.‑ Em sembla que el qualificatiu és una mica desproporcionat, ¿no?</p>
<p>A.‑ Es d&rsquo;aquesta manera com els pobles demostren que no volen els
governs.</p>
<p>P.‑ Es busca cada vegada més la manera de fer que els polítics tinguin
menys poder.</p>
<p>Mont.‑ Això és veritat, cada vegada es veu més clar.</p>
<p>I.‑ No cal sinó mirar els italians per adonar‑se que s&rsquo;acompleix alló
de: el millor govern és el que menys governa.</p>
<p>Mont.‑ Europa està plena de governs que governen en contra de la
ideologia del partit.</p>
<h3 id="por-al-poder"><strong>Por al poder</strong></h3>
<p>Pilar.‑ ¿No creieu que l&rsquo;evolució d&rsquo;Europa podria perjudicar els EEUU?
Si això passés, ¿com reaccionarien?</p>
<p>I.‑ ¡Estic convençut que si els EEUU estiguessin perdent part de la seva
influència sobre Europa, foren encara ben capaços d&rsquo;utilitzar la força
per tal d&rsquo;evitar‑ho!</p>
<p>Marg.‑ Jo no m&rsquo;hi jugaria res.</p>
<p>Monts.‑ Les relacions de dependència fan que els països dominadors
puguin obligar als països sota la seva influència a actuar d&rsquo;acord amb
els seus interessos.</p>
<p>Pilar.‑ O sigui, que els mandataris dels països dominadors tenen poder
sobre els ciutadans dels països dominats, mentre aquests no tenen cap
dret en el país dominant.</p>
<p>A.‑ Cal obeir els poders del país dominador sense tenir cap dret.</p>
<p>I.‑ D&rsquo;aquesta manera els països dominadors tendeixen a potenciar formes
de poder que afavoreixen la dominació d&rsquo;altres.</p>
<p>Mont.‑ ¿I si els EEUU no poguessin sotmetre a d&rsquo;altres?</p>
<h3 id="nova-york--petra"><strong>Nova York ‑ Petra</strong></h3>
<p>A.‑ Imagina&rsquo;t per uns moments que els americans no poguessin seguir
explotant altres països, que el que gastessin hagués de sortir de
l&rsquo;esforç fet a casa seva.</p>
<p>Pilar.‑ En primer lloc segurament haurien d&rsquo;abandonar el tipus de
disbauxa que porten.</p>
<p>Marg.‑ No podrien llençar tant gel, ni tant menjar, ni tanta benzina&hellip;</p>
<p>P.‑ Ni construir aquests enormes i tan costosos gratacels.</p>
<p>Mont.‑ En una situació com aquesta que estem plantejant és molt fàcil
d&rsquo;imaginar que costaria de trobar llogaters pels despatxos dels
gratacels.</p>
<p>Marg.‑ I clients pels grans hotels.</p>
<p>Pilar.‑ No hi hauria qui pugués pagar el cost que representa viure en
una ciutat com Nova York.</p>
<p>A.‑ Castells més grans s&rsquo;han esfondrat, la història n&rsquo;està plena de
casos d&rsquo;aquests: Egipte, Roma, Grècia, Mèxic, Perú&hellip;</p>
<p>P.‑ Ens parlen de situacions d&rsquo;esplendor vingudes a menys.</p>
<p>I.‑ De temples impressionants utilitzats per guardar bestiar.</p>
<p>Mont.‑ És increïble.</p>
<p>A.‑ ¿Recordeu què va passar a Petra?</p>
<p>Mont.‑ Ah! Sí, alguna cosa em vas explicar&hellip; Era una ciutat molt rica,
situada al sur de l&rsquo;actual Jordània, ¿no?</p>
<p>P.‑ Sí i ho va continuar sent fins que va ser abandonada.</p>
<p>Marg.‑ ¿Què va passar?</p>
<p>I.‑ Va gaudir del seu emplaçament privilegiat fins que fou desbancada
per una altra ciutat anomenada Palmira.</p>
<p>Pilar.‑ ¿Per què?</p>
<p>A.‑ Perquè es va obrir la nova ruta comercial de l&rsquo;Eufrates i les
caravanes van deixar de passar per Petra.</p>
<p>P.‑ Potser algun dia veurem Nova York convertida en una altra Petra.</p>
<p>Mont.‑ Sembla ben bé l&rsquo;argument d&rsquo;una pel⋅lícula de ciència ficció.</p>
<p>A.‑ La societat d&rsquo;una determinada època s&rsquo;explica a partir dels aspectes
demogràfics i econòmics.</p>
<p>P.‑ També pels canvis tecnològics que conformen així una estructura
social determinada.</p>
<p>A.‑ Els actuals avenços tecnològics ens permeten deduir de manera, em
sembla, bastant fidel la seva influèn­cia futura.</p>
<p>P.‑ Més tard o més d&rsquo;hora influiran en la configuració de la societat.</p>
<p>I.‑ Fins ara, els avenços més importants han estat assimilats tan sols
per sectors molt concrets.</p>
<p>Monts.‑ Crec que, la generalització i racionalització d&rsquo;aquests avenços
configuraran, tard o d&rsquo;hora però inevitablement, una societat molt
semblant a la que aquí intentem esboçar.</p>
<p>Marg.‑ Tant el principis de l&rsquo;Economia del benestar i la
representativitat real es trobem ja en la «Declaració d&rsquo;Independència
dels Estats Units» de 1776 quan diu: <em>sostenim que aquestes veritats
són, per elles mateixes, evidents: que tot home ha nascut igual&hellip; i que
hi ha certs drets inalienables, entre els quals trobem la vida, la
llibertat i la consecució de la felicitat&hellip;</em></p>
<p>A.‑ <strong>El que no tenien al 1776 eren els mitjans tecnològics que els
haguessin permès aplicar aquests principis de manera real i efectiva.
Però avui sí que els tenim a l&rsquo;abast.</strong></p>
<p>Pilar.‑ A partir d&rsquo;aquí ens serà fàcil entre tots de trobar la forma
d&rsquo;adaptació dels nous principis.</p>
<p><br />

<br />
</p>
<h2 id="epíleg"><strong>EPÍLEG</strong></h2>
<p>Els cinc companys varen estar treballant fins tard, no volgueren
deixar‑ho. Eren les tres del matí quan acabaven d&rsquo;introduir aquestes
notes a l&rsquo;arxiu dels seus comunicadors.</p>
<p>Almogàvar.‑ Veureu quina sorpresa s&rsquo;emportarà en Dídac quan s&rsquo;assabenti
d&rsquo;aquesta troballa.</p>
<p>Arnau.‑ <strong>Aquest deu ser el primer text en el qual apareixen exposats
els principis de representativitat real.</strong></p>
<p><strong>Jofre.‑ I on deu aparèixer per primera vegada l&rsquo;economia del benestar
substituint l&rsquo;economia del poder.</strong></p>
<p><strong>Africa.‑ Aquests van ser els principis que van fer possible prescindir
de les lleis i de l&rsquo;administració de la justícia.</strong></p>
<p><strong>David.‑ Varen ser aquets principis els que van permetre que la
voluntat general pogués estar expressada de manera constant i adequada a
cada ambient i circumstància.</strong></p>
<p><em>Sant Feliu del Racó, maig de 1991</em></p>
<p><br />

<br />
</p>
<h2 id="publicacions-de-lescola-horace-finaly"><strong>Publicacions de l&rsquo;Escola Horace Finaly</strong></h2>
<!-- raw HTML omitted -->
<p>■ Assaig sobre moneda, mercat i societat</p>
<p>■ Horace Finaly</p>
<p>■ Ecologia humana, organització social</p>
<p>(En preparació)</p>
<p>■ Introducció al Sistema General</p>
<p>■ Què és el diner?</p>
<p>■ Una eina per construir la pau</p>
<p>■ Moneda telemàtica i estratègia de mercat</p>
<p>■ Precisions per a un disseny de civisme</p>
<p>■ Ideals ètics, instruments tècnics i objectius polítics</p>
<p>■ Fitxes de disseny de civisme</p>
<p>■ Moneda telemàtica i disseny de civisme</p>
<p>■ Eines per a una política nova</p>
<p>■ Tercera Via</p>
<p>■ El Sistema General ‑una alternativa‑</p>
<p>■ La monética, ¿tentación o reto?</p>
<p>■ Alternativa cívica</p>
<p>■ La moneda telemàtica al servei de la solidaritat</p>
<p>■ La primera història humana</p>
<p>&hellip;</p>
<br />

<hr>
<p>© Copyright <strong>1995—2024</strong> by <a href="https://finaly.org">Escola Horace Finaly</a> — Economia i Societat.</p>
<p><a href="#"><img src="/static/../_icons/top.png" alt="" title="Amunt"></a></p>
<p><img src="/static/../_imatges/Bulla_small.jpg" alt="Imatge" title="Bulla"></p>


        

        
            <hr/>
            <section id="social-share">
              <div class="list-inline footer-links">
                

<div class="share-box" aria-hidden="true">
    <ul class="share">
      
      <li>
        <a href="//twitter.com/share?url=https%3a%2f%2fmiquelinux.github.io%2fca%2fdocs%2fecologia_humana_-_organitzacio_social%2f&amp;text=Ecologia%20Humana%2c%20Organitzaci%c3%b3%20Social&amp;via=username" target="_blank" title="Share on Twitter">
          <i class="fab fa-twitter"></i>
        </a>
      </li>
  
      
      <li>
        <a href="//www.facebook.com/sharer/sharer.php?u=https%3a%2f%2fmiquelinux.github.io%2fca%2fdocs%2fecologia_humana_-_organitzacio_social%2f" target="_blank" title="Share on Facebook">
          <i class="fab fa-facebook"></i>
        </a>
      </li>
  
      
      <li>
        <a href="//reddit.com/submit?url=https%3a%2f%2fmiquelinux.github.io%2fca%2fdocs%2fecologia_humana_-_organitzacio_social%2f&amp;title=Ecologia%20Humana%2c%20Organitzaci%c3%b3%20Social" target="_blank" title="Share on Reddit">
          <i class="fab fa-reddit"></i>
        </a>
      </li>
  
      
      <li>
        <a href="//www.linkedin.com/shareArticle?url=https%3a%2f%2fmiquelinux.github.io%2fca%2fdocs%2fecologia_humana_-_organitzacio_social%2f&amp;title=Ecologia%20Humana%2c%20Organitzaci%c3%b3%20Social" target="_blank" title="Share on LinkedIn">
          <i class="fab fa-linkedin"></i>
        </a>
      </li>
  
      
      <li>
        <a href="//www.stumbleupon.com/submit?url=https%3a%2f%2fmiquelinux.github.io%2fca%2fdocs%2fecologia_humana_-_organitzacio_social%2f&amp;title=Ecologia%20Humana%2c%20Organitzaci%c3%b3%20Social" target="_blank" title="Share on StumbleUpon">
          <i class="fab fa-stumbleupon"></i>
        </a>
      </li>
  
      
      <li>
        <a href="//www.pinterest.com/pin/create/button/?url=https%3a%2f%2fmiquelinux.github.io%2fca%2fdocs%2fecologia_humana_-_organitzacio_social%2f&amp;description=Ecologia%20Humana%2c%20Organitzaci%c3%b3%20Social" target="_blank" title="Share on Pinterest">
          <i class="fab fa-pinterest"></i>
        </a>
      </li>
    </ul>
  </div>
  

              </div>
            </section>
        

        
          

          
        
      </article>

      
        <ul class="pager blog-pager">
          
            <li class="previous">
              <a href="https://miquelinux.github.io/ca/docs/index_de_documents/" data-toggle="tooltip" data-placement="top" title="Índex de Documents">&larr; Previous Post</a>
            </li>
          
          
            <li class="next">
              <a href="https://miquelinux.github.io/ca/docs/categories/" data-toggle="tooltip" data-placement="top" title="Categories">Next Post &rarr;</a>
            </li>
          
        </ul>
      


      
        
        
      

    </div>
  </div>
</div>

      
<footer>
  <div class="container">
    
    <div class="row">
      <div class="col-lg-8 col-lg-offset-2 col-md-10 col-md-offset-1">
        <ul class="list-inline text-center footer-links">
          
              <li>
		
		  <a href="mailto:youremail@domain.com" title="Email me">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fas fa-envelope fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://www.facebook.com/username" title="Facebook">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-facebook fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://github.com/username" title="GitHub">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-github fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://gitlab.com/username" title="GitLab">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-gitlab fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://bitbucket.org/username" title="Bitbucket">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-bitbucket fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://twitter.com/username" title="Twitter">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-twitter fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://username.slack.com/" title="Slack">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-slack fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://reddit.com/u/username" title="Reddit">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-reddit-alien fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://linkedin.com/in/username" title="LinkedIn">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-linkedin fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://www.xing.com/profile/username" title="Xing">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-xing fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://stackoverflow.com/users/XXXXXXX/username" title="StackOverflow">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-stack-overflow fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://www.snapchat.com/add/username" title="Snapchat">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-snapchat-ghost fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://www.instagram.com/username" title="Instagram">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-instagram fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://www.youtube.com/user/username" title="Youtube">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-youtube fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://soundcloud.com/username" title="SoundCloud">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-soundcloud fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://open.spotify.com/user/username" title="Spotify">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-spotify fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://username.bandcamp.com/" title="Bandcamp">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-bandcamp fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://itch.io/profile/username" title="Itch.io">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fas fa-gamepad fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://vk.com/username" title="VK">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-vk fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://paypal.me/username" title="PayPal">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-paypal fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://telegram.me/username" title="Telegram">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-telegram fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://500px.com/username" title="500px">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-500px fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://codepen.io/username" title="CodePen">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-codepen fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://www.kaggle.com/username" title="kaggle">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-kaggle fa-stack-1x fa-inverse"></i>
                  </span>
                </a>
              </li>
              <li>
		
		  <a rel="me"href="https://url" title="Mastodon">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-mastodon fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://weibo.com/username" title="Weibo">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-weibo fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://medium.com/@username" title="Medium">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-medium fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://discord.gg/invite%20code%20%28https://discord.gg/XXXXXXX%29" title="Discord">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-discord fa-stack-1x fa-inverse"></i>
                  </span>
                </a>
              </li>
              <li>
		
		  <a href="https://www.strava.com/athletes/userid" title="Strava">
		
                  <span class="fa-stack fa-lg">
                    <i class="fas fa-circle fa-stack-2x"></i>
                    <i class="fab fa-strava fa-stack-1x fa-inverse"></i>
                  </span>
                </a>
              </li>
          
          <li>
            <a href="" title="RSS">
              <span class="fa-stack fa-lg">
                <i class="fas fa-circle fa-stack-2x"></i>
                <i class="fas fa-rss fa-stack-1x fa-inverse"></i>
              </span>
            </a>
          </li>
          
        </ul>
        <p class="credits copyright text-muted">
          
            
              <a href="finaly.org">Miquel Chicano i Colodrero</a>
            
          

          &nbsp;&bull;&nbsp;&copy;
          
            2020
          

          
            &nbsp;&bull;&nbsp;
            <a href="https://miquelinux.github.io/ca">Escola Horace Finaly</a>
          
        </p>
        
        <p class="credits theme-by text-muted">
          <a href="https://gohugo.io">Hugo v0.122.0</a> powered &nbsp;&bull;&nbsp; Theme <a href="https://github.com/halogenica/beautifulhugo">Beautiful Hugo</a> adapted from <a href="https://deanattali.com/beautiful-jekyll/">Beautiful Jekyll</a>
          
        </p>
	<p align="center">
	    <a href="https://finaly.org/"></a>
	</p>
	<p align="center">
	    <em>✨ © Copyright 1995 - 2024 by Escola Horace Finaly — https://finaly.org — Economia i Societat. ✨</em>
	</p>
      </div>
    </div>
  </div>
</footer><script defer src="https://cdn.jsdelivr.net/npm/katex@0.16.7/dist/katex.min.js" integrity="sha384-G0zcxDFp5LWZtDuRMnBkk3EphCK1lhEf4UEyEM693ka574TZGwo4IWwS6QLzM/2t" crossorigin="anonymous"></script>
<script defer src="https://cdn.jsdelivr.net/npm/katex@0.16.7/dist/contrib/auto-render.min.js" integrity="sha384-+VBxd3r6XgURycqtZ117nYw44OOcIax56Z4dCRWbxyPt0Koah1uHoK0o4+/RRE05" crossorigin="anonymous" onload="renderMathInElement(document.body);"></script>
<script src="https://code.jquery.com/jquery-3.7.0.slim.min.js" integrity="sha384-w5y/xIeYixWvfM+A1cEbmHPURnvyqmVg5eVENruEdDjcyRLUSNej7512JQGspFUr" crossorigin="anonymous"></script>
<script src="https://cdn.jsdelivr.net/npm/bootstrap@3.4.1/dist/js/bootstrap.min.js" integrity="sha384-aJ21OjlMXNL5UyIl/XNwTMqvzeRMZH2w8c5cRVpzpU8Y5bApTppSuUkhZXN0VxHd" crossorigin="anonymous"></script>

<script src="https://miquelinux.github.io/ca/js/main.js"></script>
<script src="https://miquelinux.github.io/ca/js/highlight.min.js"></script>
<script> hljs.initHighlightingOnLoad(); </script>
<script> $(document).ready(function() {$("pre.chroma").css("padding","0");}); </script><script src="https://cdnjs.cloudflare.com/ajax/libs/photoswipe/4.1.2/photoswipe.min.js" integrity="sha384-QELNnmcmU8IR9ZAykt67vGr9/rZJdHbiWi64V88fCPaOohUlHCqUD/unNN0BXSqy" crossorigin="anonymous"></script>
<script src="https://cdnjs.cloudflare.com/ajax/libs/photoswipe/4.1.2/photoswipe-ui-default.min.js" integrity="sha384-m67o7SkQ1ALzKZIFh4CiTA8tmadaujiTa9Vu+nqPSwDOqHrDmxLezTdFln8077+q" crossorigin="anonymous"></script><script src="https://miquelinux.github.io/ca/js/load-photoswipe.js"></script>









    
  </body>
</html>

